Az elmúlt nyolc hónapban , amelyből összesen hatot kényszerűségből szabadságon töltött a parlamenti ellenzék , megváltozott itthon a hatalommegosztás 1990-ben kialakított rendszere : az e héten audienciát tartó kormányfő gyakorlatilag kivonta magát az Országgyűlés ellenőrzése alól .
A jövő héten ismét ülésező képviselőház az elmúlt hónapokban nemzetközi szerződések tömeges " beszentelésével " tudta csak megteremteni azt a látszatot , hogy hatékonyabban dolgozik , mint az előző parlament .
A magyar Országgyűlés az év első 35 hetében összesen 8 héten át ülésezett .
A hétfőn kezdődő őszi parlamenti ciklusban — mint a kormánykoalíció előre jelezte — továbbra is csak háromhetenként lesz plenáris ülés , pedig a hat parlamenti frakció közül öt ma már nem ért egyet a februárban bevezetett munkarenddel .
" Szerencsésebbnek tartanánk a plénum kéthetenkénti összehívását " — mondta a HVG-nek Túri Kovács Béla , az FKGP frakcióvezető-helyettese , s hasonló álláspontra helyezkedett Balsai István , az MDF képviselőcsoportjának vezetője is .
A koalíciós partnerek csak és kizárólag a Fidesz-MPP nyomására készülnek megszavazni a tavasszal több ízben botrányt kiváltó munkarendet , amely különben a kisgazdapárt és a Fórum népszerűségének sem tett jót .
Arra a kérdésre egyébként , hogy a Fidesz ellenzékben is megelégszik -e majd a háromhetenkénti ülésezéssel , Répássy Róbert frakcióvezető-helyettes a HVG-nek annyit mondott , hogy a kérdés " legalább három évig még nem aktuális " , s hogy " soha nem állítottuk , hogy e munkarend kőbe volna vésve " .
Amikor ez év elején a " polgári koalíció " szakított a parlament heti ülésezésének 1867 utáni sok évtizedes hazai tradíciójával , a kormánytöbbség voltaképpen átalakította a hatalommegosztás 1990-ben kialakított képletét is .
A miniszterelnök -LRB- aki az 1994-1998 közötti korszakot a magyar történelem legkorruptabb négy éveként szokta emlegetni -RRB- az új munkarend bevezettetésével kormányát s mindenekelőtt önmagát jelentős mértékben kivonta a parlamenti ellenőrzés alól .
A statisztikai adatok arról árulkodnak , hogy -LRB- a választások körüli időszakoktól eltekintve -RRB- még soha nem ülésezett olyan keveset a rendszerváltás óta a magyar képviselőház , mint 1999 első felében , ám Orbán Viktor kormányfő még ebben a " csonka parlamentben " is jóval kevesebb alkalommal jelent meg , mint elődei .
1991 első hat hónapjában például a jelenlegi miniszterelnök politikai példaképének mondott Antall József a plenáris ülések 76 százalékán beült a kormányfői bársonyszékbe -LRB- 49 ülésnap közül 37 alkalommal -RRB- , ezzel szemben a jelenlegi kormány első emberének jelenléti indexe az országgyűlési jegyzőkönyvek tanúsága szerint csupán 37 százalékos volt , ugyanannyi , mint a többpárti parlamenttel szemben közismerten averziókat tápláló Horn Gyuláé az előző ciklus hasonló időszakában .
Míg azonban a szocialista politikus 19 parlamenti tanácskozásra ment be négy évvel ezelőtt , Orbán Viktor az idén eddig összesen 13 alkalommal tett látogatást az ülésteremben .
Orbán egyetlen " házon belüli " kritikusa , Tölgyessy Péter már hónapokkal ezelőtt jelezte , hogy a kormányfő megválasztása után egyfajta elnöki rendszer kiépítésébe fogott .
Kisszámú parlamenti szereplése valóban azt a benyomást erősíti , hogy a parlamentnek felelős miniszterelnök státusa helyett Orbán inkább egy a parlamentnek nem alárendelt közjogi méltóság pozíciójára tartana igényt .
Figyelemre méltó például , hogy a kormányfő az év első felében kizárólag napirend előtti szózatokat intézett az Országgyűléshez -LRB- 11 esetben -RRB- , a napirend szerinti vitákban ugyanakkor — Antallal és Hornnal ellentétben — egyetlen alkalommal sem szólalt fel .
A parlamenti beszámoltatást praktikusan ugyancsak visszautasította : a hozzá intézett 15 interpelláció és kérdés közül egyre sem válaszolt személyesen .
A mindenkori kormányfő színvallásra kényszerítése persze az ellenzék makacsságán is múlik , a kormánytagoknak címzett kérdések , interpellációk esetén 9 hét után ugyanis már senki , a miniszterelnök sem térhet ki a személyes válaszadás kötelezettsége alól .
Míg azonban a képviselőházzal kapcsolatos kötelmein az elmúlt hónapokban Orbán jelentősen lazított , az őszi parlamenti évad előtti utolsó munkanapra időzített kormányfői audiencia ötlete azt jelzi : a miniszterelnök uralkodói gesztusokkal kívánja demonstrálni a polgárokhoz fűződő szoros kapcsolatát .
Ami a kormány egészének ellenőrzését illeti , a parlamenti helyek 45 százalékát birtokló mai ellenzék jóval kevesebb alkalommal tudta konkrét ügyekben elszámoltatni tavasszal a kabinetet , mint négy éve az akkor 28 százalékos parlamenti kisebbség a Horn-adminisztrációt .
Miközben 1995 tavaszán például 110 , most hasonló időszak alatt csak 82 ellenzéki interpelláció hangzott el a Házban a HVG számítása szerint , igaz , a kormánypárti interpellációk száma az előző ciklus második fél évéhez képest tizenötszörösére -LRB- 3-ról 47-re -RRB- emelkedett .
Vagyis a hatalom ez év első felében is folytatta a már 1998 őszén kialakított offenzív parlamenti harcmodort .
A kormánypárti interpellációk nem csak a koalíciós képviselők harci szellemének ébren tartására s az interpellációs időkeret megkurtítására voltak jók , hanem arra is , hogy a jobboldal ezúton is reklámozza a " remény kormányának " döntéseit .
Annak illusztrálására , hogy az új ülésezési rend " semmiféle fennakadást nem okozott " a parlament működésében , Áder János házelnök június végén bejelentette : a képviselők egy év alatt 137 törvényt fogadtak el a négy évvel korábbi 123 helyett .
E teljesítmény reális értékeléséhez tudni kell , hogy — az SZDSZ számításai szerint — az új törvények között az utóbbi egy évben nem kevesebb mint 56 a képviselőház által csupán " beszentelt " nemzetközi szerződés is volt , miközben a Horn-korszak első esztendejében a Ház csak 26 nemzetközi egyezményt emelt törvényerőre .
Vagyis a háromhetes munkarenddel kapcsolatosan triumfálásra semmi ok , hiszen azóta számottevően csökkent a törvényhozás produktivitása : 1995 első fél évében 53 , az idén hat hónap alatt csak 35 " igazi " törvényt alkotott a képviselőház .
Miközben két legfontosabb feladata , a törvényhozás , illetve a végrehajtó hatalom ellenőrzése során számos negatív tapasztalatot halmozott fel a Országgyűlés , egyes területeken tagadhatatlan eredményeket is képes felmutatni a jelenlegi parlament .
Komoly fegyvertény például , hogy a házelnök diszkrét háttértárgyalásait követően botrányok nélkül alig fél év alatt , ráadásul többé-kevésbé közmegelégedésre , hat új alkotmánybírót volt képes választani a magyar Országgyűlés .
A jelenlegi koalíciót — az előzőekkel ellentétben — így nem érheti az a vád , hogy a személyi döntések lebegtetésével nyomást próbál gyakorolni a negyedik hatalmi ágra .
Pozitív fejlemény az is , hogy a képviselők végre megtárgyaltak egy sor olyan , a parlamentnek készített beszámolót is — például a Magyar Nemzeti Bank elnökéét , a legfőbb ügyészét és a Gazdasági Versenyhivatalét — , amely az elmúlt nyolc évben többnyire olvasatlanul hevert az országgyűlési irattárakban .
Legalább részlegesen a Ház fideszes vezetőinek tulajdonítható végül az is , hogy a parlamenti többség nem keveredett hosszú és kíméletlen konfliktusba különféle alkotmányos intézményekkel : időben sikerült lokalizálni például a radikális kisgazdák által az adatvédelmi biztos ellen indított támadást .
-LRB- Majtényi Lászlónak az alkotmányügyi bizottságban a kormánytöbbség által eredetileg vitára alkalmatlannak minősített beszámolóját a plénum végül is elfogadta . -RRB-
Áder János házelnök tehát a miniszterelnök óhajának megfelelően egyrészt kíméletlenül átalakította az elmúlt hónapokban a parlament működési mechanizmusát , másrészt a saját kompetenciájába tartozó ügyekben nem sietett folytatni a kabinet konfrontatív , olykor erőfitogtató politikáját .
Őszi jogalkotási programja összeállításakor — vélhetően a parlament megváltozott teljesítőképességével kalkulálva — a kormány egyébként nem kívánta túlvállalni magát : a házelnöknek küldött június 30-ai levelében Orbán Viktor összesen 43 törvényjavaslatot sorol fel , amelyek közül 28 tervezetet minősített okvetlenül " elfogadandónak " .
Közülük az egyik a Szent Koronáról és az államalapítás 1000. évfordulójáról szóló , személyesen Orbán Viktor által kezdeményezett -LRB- a nemzeti ereklye parlamenti elhelyezését indítványozó -RRB- törvényjavaslat , amely a jelek szerint még komoly vitákat gerjeszthet .
" A Szent Korona kitűnő helyen van a mindenki által szabadon látogatható Nemzeti Múzeumban " — mondta például a HVG-nek Avarkeszi Dezső , az előző kormány igazságügyi államtitkára , hozzátéve : a szocialisták hivatalos álláspontot még nem alakítottak ki az ügyben .
Az MSZP-s politikus egyébként nem " rokonszenvezik " az alkotmány átszámozására — a 2000. év I-es számú törvényévé — irányuló igazságügy-miniszteri elképzeléssel sem -LRB- HVG , 1999. augusztus 21. -RRB- , szerinte ugyanis az előző ciklusban négypárti támogatással elfogadott alkotmánykoncepció alapján kellene folytatni az alkotmányozást .
Nyilvánvaló ugyanakkor , hogy az 1999-2000-es politikai szezon egyik legfontosabb parlamenti vitakérdése a jövő nyáron esedékes köztársaságielnök-választás lesz .
A szocialisták — mint Avarkeszi jelezte — ez ügyben két alternatív törvénytervezettel is rendelkeznek .
Az első az államfő nép általi megválasztását indítványozza -LRB- jelöltek állítására a parlamenti pártok s legalább 150 ezer állampolgár kapna jogot -RRB- , míg a kevésbé ambiciózus másik tervezet eltörölné azt a jelenlegi előírást , hogy a parlamenti választás esetén a harmadik fordulóban már a szavazatok abszolút többségének -LRB- 50 százalék + 1 -RRB- megszerzése is elegendő a legfőbb közjogi méltóság elnyeréséhez -LRB- a tervezet mindenképpen minősített többséget kívánna meg a köztársasági elnöki cím elnyeréséhez -RRB- .
Az MSZP-s indítványok megszavazásának persze körülbelül annyi a realitása , mint az eddigi ellenzéki törvényjavaslatok elfogadásának .
Vagyis nulla .
A kormány jogalkotási programjában szereplő tervezetek közül a legsúlyosabb fenntartással Avarkeszi ugyanakkor az önkormányzati törvény tervezett módosítását fogadta .
A szocialisták értesülései szerint a kormány kivenné a kétharmados jogszabály hatálya alól Budapestet , s egy feles törvényben rendezné a főváros alapvető közjogi viszonyait , megszüntetve többek között a főpolgármester közvetlen választását is .
" A modern parlamentek legfőbb feladata -LRB- ... -RRB- , hogy meghatározzák , mennyit vehet ki a mindenkori kormány adók formájában az állampolgárok zsebéből , s hogy ezeket a pénzeket mire költheti .
A felelős kormánynak pedig először is meg kell teremtenie a feltételeket ahhoz , hogy a képviselők dönthessenek ebben a kérdésben , azután pedig alá kell vetnie magát ennek a döntésnek .
Kormányunk vezetői különös előszeretettel forgatnak olyan , általunk ismeretlen eredetű tankönyveket , amelyek szemmel láthatóan hasznos tanácsokat tartalmaznak arról , hogyan kell rugalmasan elszakadni az ilyenfajta agyoncsépelt alkotmánytani dogmáktól -LRB- ... -RRB- .
A parlamentet paragrafusgyártó gépezetté , kormányzati pecsétnyomóvá silányították , amelynek feladata a kormányfő szemében nem a felelősségelv érvényesítése , hanem a kormánydöntések szentesítése " — így ostorozta az Antall-kabinetet 1991 decemberében a következő évi állami költségvetés parlamenti vitájában Orbán Viktor , a Fidesz frakcióvezetője .
Az általa vezetett kormány az elmúlt évben e hibákra is rálicitált , hiszen a képviselők feladata már nem is kormányjavaslatok , hanem egyenesen az ő döntéseinek szentesítése .
Így volt ez már tavaly év végén is az 1998. évi büdzsé mérlegének elrontásakor — például a postabanki konszolidációval s az Állami Privatizációs és Vagyonkezelő Rt. 50 milliárd forintos idei támogatásának előrehozatalával — s az idei költségvetés előterjesztésekor is : a kormányfő lelkén szárad az általános forgalmi adó előirányzatának irreális felültervezése .
Hasonló tendencia rajzolódik ki a 2000. évi központi költségvetés tárgyalásának az előkészítéséből is .
A múlt keddi kormányülést követően Járai Zsigmond pénzügyminiszter például arról tájékoztatta a közvéleményt , hogy döntöttek a költségvetés fő számairól ; " a játéktér még legfeljebb 10 milliárd forint " — mondta .
Ám pénteken — legalábbis Járai Zsigmond a Népszabadság múlt szombati számában írtak szerint ezt állította — a kormányfő még gyorsan újabb 13 milliárd forintot osztott szét a kormánynál szűkebb körű kabinet ülésén , amelynek a hatásköréről egyébként nyilvános jogszabály nem rendelkezik .
Ám érdekes módon a kormány által az Országgyűlésnek eljuttatott tájékoztatón — amely már tartalmazza az állítólag pénteken szétosztott 13 milliárdot is — két nappal korábbi , augusztus 25-ei dátum szerepel .
A költségvetés-készítés sziszifuszi munka , amelynek megvan a maga technológiája .
Hiába tetszett meg Orbán Viktornak az az ötlet , hogy politikai fegyelmező erő lehet , ha a költségvetési bevételeket és kiadásokat a képviselőház együtt tárgyalná , a költségvetési kiadások kimunkálása még nem tart ott , hogy ennek részleteiről a kormány világosan számot tudna adni .
Ezért mindössze egy 25 oldalas , 11 összefoglaló táblát tartalmazó dokumentum készült , azt küldték szét múlt szombaton a képviselőknek .
Még egy jövő évi költségvetési mérleggel sem tisztelte meg a kormány a képviselőházat , az államháztartási mérlegből kellene azt a képviselőknek kibogarászniuk .
Ez nem az a világos , átlátható büdzsé , amit az első magáénak vallott polgári költségvetésként tavaly decemberben a kormányfő ígért .
Arról már nem is szólva , hogy a tájékoztatóból kimaradt az idei költségvetés várható alakulása , jóllehet erre alapozva ítélhetnék meg a képviselők valójában , hogyan is változik a büdzsé a jövő esztendőben .
Az államháztartási mérleg részeként közölt központi költségvetési bevételek és kiadások — a dokumentum szerint — a tavaly decemberben elfogadott 1999. évi költségvetési előirányzatokhoz képest mindössze 6 százalékkal növekednének 2000-ben , az egészségbiztosítási kiadások pedig csak 3,5 százalékkal , s a növekedési sort vezető nyugdíj-biztosítási alap kiadásai is csak 8,9-del , miközben a gazdaság jövőre is gyorsan , a feltételezések szerint 4-5 százalékkal gyarapodik , s a fogyasztói árak legalább 6 százalékkal másznak majd felfelé .
A kormány által kiemeltnek mondott öt fő területre — családok , otthonteremtés , vidékfejlesztés -LRB- beleértve az infrastruktúra és a gyorsforgalmi úthálózat fejlesztését -RRB- , honvédelem , kis- és középvállalkozások — szánt források is reálértékben alig néhány , nominálisan 13-22 százalékkal bővülhetnek .
Pénzügyi szakértők ennek ellenére attól tartanak , hogy nem elég szigorú a jövő évi büdzsé , hiszen a kormány nem a 2000. évi költségvetési irányelvek júniusi elnagyolt készítésekor elgondolt mértékben húzná össze jövőre a nadrágszíjat .
Akkor ugyanis azt állították , hogy a kormány az államháztartási hiánynak a bruttó nemzeti termék 2,5 százalékára csökkentését célozta meg az idei 4-ről -LRB- ami a Pénzügyminisztérium munkatársainak számításai szerint akár néhány tizeddel több is lehet -RRB- , most viszont a számítások az Országgyűlés által elfogadott 2,5-3,5 százalékos intervallum felső , 3,5 százalékos határára készültek .
Ugyanakkor Burány Sándor , az MSZP frakcióvezető-helyettese egyenesen egy újabb megszorító Járai-csomagot vélt kiolvasni a 2000-re szóló költségvetési kormányjavaslatokból .
Különösen a költségvetési intézményekben dolgozók körében lehet nagy az elkeseredés , akár sztrájkhullámra is számíthat a kormány , hiszen a köztisztviselői és közalkalmazotti illetményalapot ugyan 8,25 százalékkal emelnék , ám 3 százalékos létszámcsökkentést is előírnának .
A Horn-kabinet idején jól bevált módszerhez próbálnak meg Orbánék visszatérni : aláterveznék az adóbevételeket .
A jövő évi költségvetési számításokat 6-7 százalékos fogyasztóiár-változásra építenék , azaz ha az infláció nagyobb , a költségvetés is szépen gyarapodik .
A bevételek alátervezésének egyébként az is nagy előnye , hogy ily módon papíron kimutatható : jövőre " a jövedelemcentralizáció 1,2 százalékkal , az újraelosztás mértéke pedig 1,9 százalékkal csökken " .
Ám a kormány egyetlen adó csökkentését sem javasolja .
Ezzel szemben például a jövedéki adó 7 százalékos növelésére tesz javaslatot .
Ugyanakkor megkockáztatható : a Fidesz-MPP választási programjában leírtak közelebb álltak a vállalható " jövőképhez " , miszerint ma már nincs szükség az újraelosztás mindenáron való csökkentésére , hiszen a hazai centralizáció már az európai uniós országok átlagához közelít .
Szenvedélyes vitáktól lesz tehát hangos ősszel a képviselőház , hiszen a stabilitást hangsúlyozó , a kormányprogramban 2000-re ígért adó- és egészségügyireformlépéseket elodázó , mindenféle karakterisztikus változást nélkülöző büdzsé mögé egyelőre még a kormánykoalíciós pártokat sem sikerült felsorakoztatni .
A kisgazdák , miközben ellene vannak például a biztosítási adó jövő évi bevezetésének , állítólag támogatnák az MDF javaslatát háromszázalékos kamatadóra , amellyel a kormánykoalíció legkisebb pártja a múlt hét végi országos választmányi ülésén állt elő .
Sőt a magyardemokraták azt is elképzelhetőnek tartanák , hogy a 4-5 millió forint feletti jövedelmekre 50 százalékos személyijövedelemadó-kulcsot vezessenek be , hogy ezzel is bővítsék az egészségügy s például az önkormányzatok egyelőre igen szűknek látszó pénzügyi lehetőségeit .
A kormány sem véletlenül küldte szét a múlt héten a helyi iparűzési adók Pénzügyminisztérium által kidolgozott új rendszerének tervét , ha ugyanis ezt a frakciók magukévá tennék , akkor a kormány szívesen hagyná magát rábeszélni arra , hogy az adót központilag rendeljék el s osszák újra a települések között -LRB- HVG , 1999. augusztus 28. -RRB- .
Közben Torgyán József látszólag még az ördöggel is cimborálna azért , hogy érvényt szerezzen akaratának — előbb szocialista politikusokkal kokettált , majd egy múlt heti közös alapkőletételen Demszky Gáborral , Budapest SZDSZ-es főpolgármesterével való együttműködéssel ijesztgette kormánypárti társait .
Zsaroló stratégiájának célja , hogy a minisztériumi hatáskörök " felülíratásával " kikényszerítse : a 2000. évi büdzsétervekben agrár- , vidék- és területfejlesztésre előirányzott — a Torgyán által kért 413 milliárd forintnál is nagyobb összeg — 430 milliárd forint teljes egészében az ő minisztériumához kerüljön , adott esetben a belügyi , a környezetvédelmi vagy a gazdasági tárcától .
A 2000. évi költségvetés vitájával párhuzamosan Torgyán József újrakezdte a Magyar Nemzeti Banknak s elnökének " szívatását " : a jövő évi büdzséből neki hiányzó 160 milliárd forint forrását a kisgazda miniszter az adósságállomány csökkentésében s a kamatok leszorításában találná meg .
A kormány egyébként azt szeretné , ha a szeptember 6-án kezdődő héten napirendre tűznék , s még azon a héten be is fejeznék a 24-féle közteherviselést szabályozó törvény módosításának a vitáját , vagy legalábbis annak általános részét .
" Nem kell túl nagy fantázia ezek után ahhoz , hogy kitaláljuk , milyen vitát is szeretne a kormány . Lehetőleg semmilyent " — ahogyan Orbán Viktor 1991 decemberében mondta .
Az eddiginél hosszabb várakozásra számíthatnak a magyar határ bel- és külföldi átlépői azt követően , hogy szeptember 1-jétől kötelezően regisztrálják őket .
Mindezt a szervezett bűnözés elleni , most hatályba lépő törvénycsomagnak a határőrizeti törvényt módosító része írja elő .
Ennek értelmében bűnüldözési és bűnmegelőzési érdekből a határőrség a határátlépők adatait visszatérésük , illetve távozásuk után legfeljebb 90 napig kezelheti .
Növelheti a sorállást , hogy a közúti határátkelőhelyek közül egyelőre csak a tiszabecsin van automata útlevélolvasó gép , a határállomások nagy többségén az adatokat kézzel kell begépelni a rendőrségi körözési adatbázissal összeköttetésben lévő számítógépbe .
Az ideiglenesen vagy időszakosan működő kisebb határátkelőhelyek némelyikén még számítógép sincs , így ott teljesen manuálisan folyik majd a nyilvántartás , az esetleges névelírások így az utazók visszatérésekor fennakadást okozhatnak .
" Az automatikus regisztráció bevezetése pénzkérdés " — mondta a HVG-nek Krisán Attila határőrségi szóvivő , hozzátéve , hogy terveik szerint hamarosan legalább a magyar-ukrán és a magyar-román határszakasz öt nagy átkelőhelyén üzembe állhatnak az útlevélolvasó gépek .
Más kérdés , hogy a határőrség egyelőre új státusokat sem kapott az új feladatok mellé ; a több munkát — mint Krisán Attila mondta — rugalmas helyi munkaszervezéssel kívánják ellátni .
A Jelcin orosz elnök korrumpálásával vádolt svájci vállalkozó -LRB- lásd cikkünket a 39. oldalon -RRB- , Behgjet Pacolli 1992. január 30-án alapította a Mabetex Kft.-t Budapesten Györök Anitával , György Sándorral és Müller Andrással .
Müller kivételével kezdetben a másik három tulajdonos egyszersmind a társaság ügyvezetője is volt .
1992. augusztus 21-én társai megvonták az aláírási jogot György Sándortól , mondván , " nem megfelelő intézkedéseket hajtott végre " , 1996. május 29-étől pedig kizárólag Györök Anita vezeti a céget , amelynek a felszámolása 1997 áprilisában kezdődött .
György Sándor ezekben az években társtulajdonosa volt annak a Nawa Bányászati és Kereskedelmi Kft.-nek is , amely hónapokkal a megalakulása előtt koncessziós szerződést kötött Kambodzsa állammal olajbányászati tevékenység folytatására -LRB- HVG , 1997. április 5. -RRB- .
A Nawa Bányászati Kft. ahhoz a Nawa cégcsoporthoz tartozott , amely a taxisblokád idején jelentette be , hogy az akkor hordónként 29 dolláros világpiaci árnál olcsóbban , 22-23 dollárért tud olajat szerezni .
A társaság végül a Magyar Hitel Bank Rt.-vel szemben 2 millió dollárnyi tartozást hagyott hátra .
Mindazonáltal az egyik Nawa-tulajdonos , Nádasdi István volt az alapítója annak a Zefirus-csoportnak , amely a Nyírfa néven elhíresült megfigyelési akció egyik célpontja volt .
A NATO és Macedónia közötti viszony megromlásához látszik vezetni az a múlt szombati közúti baleset , amelyben életét vesztette Radovan Sztojkovszki macedón tárca nélküli miniszter , a felesége és 12 éves lánya .
A Skopjéhez közeli karambolt egy norvég Kfor-katona okozta , aki járművével áttért az út másik oldalára , és nagy sebességgel belerohant a minisztert szállító gépkocsiba .
A norvégot a macedón hatóságok őrizetbe vették , s közölték : nem adják ki Norvégiának .
Skopje azzal vádolja a NATO-t , hogy minden eszközzel igyekszik akadályozni a baleset körülményeinek kivizsgálását , s az a célja , hogy a katona elkerülje a felelősségre vonást .
Meg nem erősített jelentések szerint a NATO megkísérelte kicsempészni az országból a norvég katonát , s csak azt követően kerülhetett sor az őrizetbe vételre , hogy a belügyminiszter lezáratta Macedónia határait , s megtiltotta a repülők felszállását is .
A baleset és az azt követő huzavona miatt megerősödtek Macedóniában a NATO-ellenes érzelmek , s a közakaratra hivatkozva a skopjei kormány felszólította a NATO-t , hogy azonnali hatállyal szüntesse be a Macedónia fölötti éjszakai gyakorlórepüléseket .
A volt jugoszláv tagköztársaság évek óta a NATO-hoz való csatlakozást tekintette egyik fő célkitűzésének , de annak ellenére nem kapott ígéretet a felvételre , hogy területének átengedésével és az albán menekültek befogadásával segítette a koszovói válság megoldását .
2,25 milliárd forintos tőkeemeléssel mentette meg legnagyobb tulajdonosa , a Magyar Fejlesztési Bank Rt. -LRB- MFB -RRB- a Konzumbank Rt.-t .
Így a kisbankban 95 százalék fölé emelkedik az MFB és az Állami Privatizációs és Vagyonkezelő Rt. együttes tulajdoni aránya — erről döntöttek a Konzumbank augusztus 31-ei rendkívüli közgyűlésén .
A tőkeemelés célja a bank hitelintézeti törvénynek megfelelő működése , hiszen így nő a Konzumbank saját tőkéje a jegyzettel azonos szintre , 5 milliárd forintra .
A bank idei első féléves mérlege 973 millió forint hiányt mutatott , így 4,2 milliárd forint volt a saját tőkéje .
Mivel augusztus végéig 1,1 milliárd forint céltartalékot kellett képeznie kockázatos kihelyezéseinek fedezésére , a bank eddigi deficitje körülbelül 1,5-2 milliárd forint .
A veszteségek fő okozója egy tavaly kötött határidős részvényügylet ; erre az Állami Pénz- és Tőkepiaci Felügyelet májusban indult s hamarosan lezáruló vizsgálata derített fényt .
Kicserélték a Konzumbank vezető tisztségviselőit is : az igazgatóság új elnöke a lemondott Pázmándi Gyula helyett Baranyai László , az MFB ügyvezető igazgatója lett , alelnök pedig a júliusban távozott vezérigazgató , Szabóné Pákozdi Éva utódaként Szász Károly , akit egyben kineveztek vezérigazgatónak .
A felügyelőbizottság újdonsült elnökévé Kovács Györgyöt , az MFB igazgatóját választották .
Szeptember 30-áig valamennyi tanköteles gyermek iskolába járását igazolni kell ahhoz , hogy a családi pótlékot október 1-jétől esetükben felváltó — de azzal megegyező összegű — iskoláztatási támogatást megkaphassák .
A közoktatási intézmények által kiadott igazolásokat a családipótlék-folyósító szervhez -LRB- vagyis a munkáltatóhoz , illetve az egészségpénztárak kirendeltségeihez -RRB- kell eljuttatni — tájékoztatta a HVG-t Lakner Zoltán , a Szociális és Családügyi Minisztérium helyettes államtitkára .
Az előírás nem vonatkozik a továbbra is családi pótlékban részesülőkre , tehát a tanköteles korúnál fiatalabb , illetve a tartós betegségük vagy fogyatékosságuk miatt emelt szintű családi pótlékra jogosult gyermekek szüleire .
Az idén , miután január 1-jétől ismét alanyi jogon jár az ellátás , a tavalyinál 160 ezerrel több , mintegy 2,2 millió gyermek után fizet a központi költségvetés összesen 134 milliárd forint családi pótlékot , illetve iskoláztatási támogatást , amely 16 éves korig , továbbtanulás esetén viszont legfeljebb 20 éves korig jár .
Egyelőre nem tudni , hogy 2000-től emelkedik -e a járandóság összege , de az bizonyos , hogy a gyed ismételt bevezetésére 36 milliárd , a gyermekek utáni adókedvezmény növelésére 12 milliárd , a nehéz körülmények között élő 900 ezer gyermeket érintő gyermekvédelmi támogatás 8 százalékos emelésére 8,5 milliárd forint többletforrást szán a kormány .
A szárazföldi vezérkari főnöki posztról korábban leváltott Preininger Ambrus altábornagy mégis marad — ezúttal így határozott Szabó János honvédelmi miniszter , visszavonva saját , februári döntését .
" Különösen fontos , hogy a kulcsfontosságú beosztásokba a célirányosan erre felkészült , szakmailag rátermett vezetők kerüljenek " — bizonygatta január végén döntése tervszerűségét a miniszter .
Az angolul nem tudó Preininger altábornagyot — közös megegyezéssel — ki is nevezték a csak neki kreált szárazföldi főszemlélői posztra , de nem lépett hivatalba , ahogy a helyére kinevezett Havril András vezérőrnagy ceglédi hadosztályparancsnok sem .
Havril most tehát marad , ahogy az utódának kiszemelt Nagy Tibor dandártábornok , a Klapka György lövészdandár parancsnoka is .
A Honvédelmi Minisztérium által nem kommentált pálfordulás mögött a HVG értesülései szerint Végh Ferenc vezérkari főnök távozása , illetve Fodor Lajos vezérezredes kinevezése áll , vagyis az , hogy Szabó miniszter nem a régi , hanem az új főkatona által kiszemelt " kádereket " kíván kinevezni .
A kőolajra és kőolajtermékekre kivetett exportilleték drasztikus emelésére tett javaslatot a múlt pénteken az orosz kormány külkereskedelmi védőintézkedésekkel és vámtarifákkal foglalkozó bizottsága .
A javaslat értelmében a nyersolaj után tonnánként az év elején bevezetett illeték dupláját , azaz 10 eurót kell kifizetnie az exportőröknek .
Elvi döntés született arról , hogy a motorbenzinre tonnánként 20 , a dízelolajra és pakurára 9-14 eurós exportilletéket vetnek ki , az adók pontos mértékét azonban csak a jövő héten határozzák meg , s azután kerül a kabinet elé végleges jóváhagyásra .
Az intézkedés a tervek szerint október 1-jétől lép életbe .
Mihail Kaszjanov pénzügyminiszter hangsúlyozta , hogy az illeték emelését nem fiskális szempontok indokolták , hanem az utóbbi hónapokban országszerte tapasztalható üzemanyaghiány megszüntetése , illetve az áremelkedés letörése .
Az olajtársaságok kompenzációként szeptemberben lehetőséget kapnak köztartozásaik átütemezésére .
Egyidejűleg a kormánybizottság indítványozta a motorolajok behozatali vámjának növelését .
A legnagyobb olajtársaságok máris kifogásolják az exportilleték emelését , valamint azt , hogy az állami duma elé terjesztett jövő évi költségvetési törvényjavaslat szerint az üzemanyagok és motorolajok jövedéki adóját több mint a háromszorosára emelnék .
Az olajcégek szerint a kiviteli korlátozások következtében aligha növekszik az üzemanyag-kínálat a belső piacon , mert a benzinár-emelkedés alapvető oka a világpiaci és a belső árak közötti másfél-kétszeres különbség .
Mint moszkvai külkereskedelmi forrásokból a HVG megtudta , az exportilleték felemelése alapvetően nem drágítja a csaknem teljes egészében Oroszországból származó magyar kőolajimportot , mert az áralku kiindulási alapja a mindenkori világpiaci ár .
Az orosz eladók mindenesetre az új szerződések megkötésekor bizonyára megpróbálják majd áthárítani növekvő terheik egy részét a külföldi vásárlókra .
Robbanóanyaggal megrakott teherautó repült a levegőbe a múlt szerdára virradóra az afganisztáni Kandahárban , a Talibán szélsőséges mozgalom központjában , a tálibok vezetője , Mohamed Omár fallal körülvett rezidenciája mellett .
A mullah sértetlenül megúszta a merényletet , amelyben tízen — köztük Omár több testőre — meghaltak , negyvenen megsebesültek .
Ez volt az első komolyabb robbantásos merénylet a tálibok kezén lévő ellenőrzött területeken azóta , hogy a mozgalom 1996-ban kiterjesztette uralmát Afganisztán jelentős részére .
Omár szombati nyilatkozatában kizárta , hogy az Egyesült Államoknak köze volna a merénylethez , de hozzátette , külföldiek állnak a háttérben .
A vezér egyetlen országot sem nevezett meg , a Talibán mindazonáltal főként Iránt és Oroszországot vádolja az utolsó , még talpon maradt ellenségének , Ahmed Sah Maszúd tádzsik hadúrnak a támogatásával .
A merényletre akkor került sor , amikor a tálibok kiterjedt hadműveleteket folytatnak Maszúd erői ellen .
Afganisztánban és Pakisztánban iszlámista vezetők azzal fenyegették meg Washingtont , hogy ha megismétli az afganisztáni terroristaközpontok elleni egy évvel ezelőtti támadásait , akkor amerikai érdekeltségeken állnak bosszút .
Az Egyesült Államok és a Talibán közötti feszültség forrása a tálibok nőkkel való bánásmódja , az afganisztáni ópiumtermelés és a Washington által terrorizmussal vádolt Osszáma bin Laden szaúdi születésű iszlámista feltehető afganisztáni tartózkodása .
Az osztrák hatóságok — a hágai Nemzetközi Törvényszék titkos körözési listája alapján — a múlt héten őrizetbe vették Momir Talicsot , a boszniai Szerb Köztársaság hadseregének vezérkari főnökét .
Azzal vádolják , hogy ő volt az egyik vezetője az északkelet-boszniai térségben élő nem szerb lakosság durva elűzését célzó 1992-es etnikai tisztogató akcióknak .
Talicsot , aki az eddigi legmagasabb rangú elfogott tiszt , a múlt hónapban Boszniában kézre kerített Radoslav Brdjanin egykori boszniai szerb miniszterelnök-helyettessel együtt állítják majd a törvényszék elé .
Szerb vádak szerint a nemzetközi közösség Talics " elrablásával " destabilizálja a boszniai helyzetet .
Kizárólag felső utasításra cselekedtünk — mondják egybehangzóan az osztrák külügyi , belügyi és igazságügyi tárca illetékesei , miután a múlt hét szerdán ők hajtották végre az 57 esztendős Talics letartóztatását .
A tábornok teljesen gyanútlanul érkezett arra a bécsi szemináriumra , amelynek témája egy katonai doktrína kidolgozása volt Bosznia-Hercegovina számára .
Letartóztatásakor nem tanúsított ellenállást , így nem is bilincselték meg .
A sikeres akció után Hágába vitték .
A volt Jugoszlávia területén elkövetett háborús bűncselekményeket kivizsgáló törvényszék folytatja a küzdelmet azért is , hogy az igazságszolgáltatás kezére jussanak a jelenleg Horvátországban tartózkodó horvát nemzetiségű vádlottak is : Louise Arbour főügyész az ENSZ Biztonsági Tanácsához eljuttatott dokumentumban hivatalosan is az együttműködés szabotálásával vádolta Horvátországot .
Pénteken késő este lemondott hivataláról Robert Mroziewicz , a lengyel hadsereg NATO-ba való integrálásáért felelős védelmi miniszterhelyettes , miután a vezető politikai tisztségek betöltőinek átvilágítását végző egyik ügyész megkérdőjelezte azt az állítását , hogy nem működött együtt az 1989 előtti kommunista időszak titkosszolgálatával .
A nyolcvanas években antikommunista aktivistaként tevékenykedő Mroziewicz a Zycie napilapnak elmondta : úgy érzi , a gyanú árnyékában nem maradhat olyan poszton , ahol katonai titkokhoz férhet hozzá .
A lengyel átvilágítási törvény az idén lépett életbe , s a rendelkezései szerint az , akit a hatálya alá eső választott tisztségviselők és vezető politikusok közül a múltjával kapcsolatban hazugságon kapnak , pénzbírsággal és a közhivataltól való 10 éves eltiltással számolhat .
A múlt héten távozott a varsói jobbközép kormány családügyi minisztere , Kazimierz Kapera is , akit egy hónapja élesen bíráltak , mert annak a véleményének adott hangot , hogy ha a " fehér faj " nem szaporodik elég gyorsan , akkor Európa elveszíti befolyását a " sárga fajjal " szemben .
A nagyobbik koalíciós erő , a Szolidaritás Választási Akció -LRB- AWS -RRB- egyik csoportja , a Katolikus Családok Szervezete tagjának számító Kapera 1991-ben már lemondani kényszerült akkori egészségügyi államtitkár-helyettesi posztjáról , mert nyilvánosan perverzeknek minősítette a homoszexuálisokat .
parlament szerepét betöltő svájci nemzeti tanács hétfőn 11 órás vita után ratifikálta az alpesi ország és az Európai Unió -LRB- EU -RRB- között négyéves tárgyalás után nemrégiben létrejött eddigi legfontosabb dokumentumot .
A Brüsszelben június 21-én aláírt megállapodás 7 területen irányoz elő az eddiginél szorosabb együttműködést Svájc és az európai integráció között .
Közülük a legfontosabb , hogy a hatálybalépéstől számított 5 év leteltével Svájc , illetve az EU-tagállamok polgárai szabadon telepedhetnek le , vállalhatnak munkát , nyújthatnak szolgáltatásokat egymás országaiban — jelenleg ezt kvótarendszer korlátozza — , és a szociális ellátások kölcsönössége is hasonló lesz az EU-n belüli rendszerhez .
A közlekedési megállapodás szerint Svájc a jövőben az eddigi 28-ról 40 tonnára növeli az alpesi tranzitforgalomban részt venni engedett tehergépkocsik súlyhatárát — a kamionokra kiszabott útdíj azonban 2007-ig folyamatosan emelkedik — , továbbá az EU és Svájc kölcsönösen megnyitja egymás számára a légiközlekedési piacot .
A szerződés a jövőre nézve liberalizálja számos mezőgazdasági termék kereskedelmét , kitér a diplomák és védjegyek kölcsönös elismerésére , a közbeszerzési pályázatokra , valamint arra , hogy a jövőben Svájc az EU-tagállamokhoz hasonlóan veheti majd ki részét az uniós kutatási programokból és forrásokból .
A megállapodás várhatóan 2001-ben lép hatályba , miután valamennyi uniós tagország parlamentje is ratifikálta .
Közel négyszáz fő jelenlétében tartotta összejövetelét múlt hét végén a Magyar Történelmi Családok Egyesülete .
A Magyar Tudományos Akadémia -LRB- MTA -RRB- épületében helyet kapott találkozót Glatz Ferenc akadémiai elnök nyitotta meg , aki a magyar nemesség történelmi szerepéről tartott előadást .
A mintegy 180 magyarországi taggal rendelkező egyesület találkozóján részt vett Habsburg Ottó is , akinek Magyarországon élő fia , György szintén tagja a szervezetnek .
Mint Kiss Gergely , az egyesület titkára a HVG-nek elmondta , a tagok közé kerülhetnek a főnemesek mellett a köznemesek is .
Az egyesület alapítója és elnöke a Németországból az 1990-es évek elején hazatért gróf Nyáry János , aki most Csapody Miklós MDF-es képviselővel közösen arra készül , hogy hatályon kívül helyeztetik az 1947-es 4. törvényt , amely a nemesi rangok és címek eltörléséről szól .
A tíz kis , zömében szabolcsi konzervgyár hiteleire adott 2,33 milliárd forintnyi állami garancia után -LRB- HVG , 1999.június 19. -RRB- a kormány újabb 5 milliárd forint értékben vállalt készfizető kezességet tartósítóipari cégek hiteleire .
Az intézkedést most is az orosz válság miatt megingott likviditású cégek hitelképtelensége indokolja , ami az alapanyag-termelők pozícióit is veszélyezteti .
Az akkori akcióval ellentétben most nem 100 , hanem 70 , illetve 90 százalékos garanciát vállal az állam , a kedvezményezett ötven cég pedig — Galambos József , a Magyar Konzervgyártók Szövetségének titkára szerint — gyakorlatilag az egész iparágat lefedi .
A kamattámogatás is differenciált : az állami garancia nélküli hitelekre 100 , a garantált hitelekre pedig a kezességvállalás mértékének növekedésével csökkenően 75 , illetve 40 százalék .
A kormányhatározat által nyújtott lehetőség alapján 11,5 milliárd forint új hitelt vehetnek fel a tartósítóipari termékeket gyártók , a nyolc hónapos futamidejű konstrukcióban a tőketörlesztésre négy hónap moratóriumot kapnak .
A kormány egyben hozzájárult ahhoz is , hogy tavalyi hasonló garanciavállalása után a konzervgyárak még fennálló , 2,6 milliárd forintnyi hiteleit további nyolc hónappal meghosszabbítsák a bankok , amihez 50 százalékos kezességvállalást és a jegybanki alapkamat 75 százalékának megfelelő kamattámogatást biztosít .
Egy év után Simicska Lajos feladta : az adóhivatal elnöke családi halálesetekre és az ellene irányuló folyamatos támadásokra hivatkozva kedden — miután találkozott Orbán Viktor miniszterelnökkel — lemondott .
Posztját eddigi helyettese , Vida Ildikó vette át , akit egyébként ő hozott magával korábbi munkahelyéről .
A Fidesz egykori gazdasági igazgatója tavaly nyáron lett főadószedő , annak ellenére , hogy már kinevezése előtt számos bírálat érte kiválasztását — például mert pártállásból került némi " alámerülés " után állami főhivatal élére -LRB- HVG , 1998. július 4. -RRB- , illetve mert tisztázatlan körülmények között vált fantommá több olyan cég , amelyben korábban tisztségviselőként vagy tulajdonosként érintett volt .
A miniszterelnök eddig mindig kiállt egykori kollégiumi társa , a hozzá hasonlóan székesfehérvári s a pesti jogi karon végzett Simicska mellett , akinek széke még annak ellenére is biztosnak látszott -LRB- HVG , 1999. május 29. -RRB- , hogy első számú kiszemelt adórendőre , Pelikán László ellen büntetőeljárás indult .
A lemondás közvetlen előzménye a Napi Magyarország hétfői cikke , amelyben az APEH-elnök , közhivatalnoktól szokatlan módon , " Az elmúlt három hónapban megöltétek az apámat , az apósomat , az Úristen irgalmazzon néktek " szavakat intézte mindazokhoz , akik szerinte okozói voltak a családi tragédiáknak .
Ennek az elsősorban Eörsi Mátyás SZDSZ-képviselőnek és meg nem nevezett társainak szóló üzenetnek nyilván szerepe van a látszólag önkéntes távozásban .
A hivatalos verzió szerint a nyilatkozat csak következménye volt az APEH-elnök támadások miatti idegállapotának .
Orbán Viktor kormányfő állítólag nem kérte a távozást , Járai Zsigmond pénzügyminiszter pedig elégedetten szólt Simicska szakmai munkájáról .
A kormányfő most elengedte egyik bizalmasát , de ez korántsem jelenti , hogy Simicska végleg eltűnt volna a közéletből .
Hasonlóan járt a Fidesz számára politikai kudarcot és eladósodást hozó 1994-es választások után : túladtak rajta mint gazdasági igazgatón .
Sokan őt okolták ugyanis a vereségért , hiszen a nevéhez fűződött például az 1993-as , nagy port kavart MDF-Fidesz-székházügy .
Simicska akkor formálisan nem vett részt a Mahir Rt. 1994. eleji privatizációjában , ám hamarosan átvette a cég irányítását , amelynek 1998-ig áttételesen résztulajdonosa is volt .
Akkoriban a cég — átmeneti sikerrel — megszerezte a Magyar Nemzet , az Esti Hírlap és az Expressz kiadói jogát , 1997 végén pedig megindította a Napi Magyarország című napilapot .
A tavalyi fideszes győzelem után Simicska megvált gazdasági tisztségeitől .
Gánt-Kő és Tőzeg Kft. néven működik tovább az Orbán Viktor miniszterelnök családtagjai — de nem a kormányfő — tulajdonában álló két bányacég , a Gánt-Kő Kft. és a Hahót-Tőzeg Kft. -LRB- eredeti nevén Zala-Tőzeg Kft. -RRB- , miután az utóbbit , amelyből korábban kivásárolták a külső tulajdonostársakat , beolvasztják az előbbibe .
A már júliusban elhatározott egyesítés jogi eljárása csak a közelmúltban kezdődött , a tervek szerint az " új " társaság 28,5 millió forint jegyzett és 61,8 millió forint saját tőkével rendelkezik majd , s ügyvezetője ifj. Orbán Győző , a miniszterelnök testvére lesz .
Az Orbán-érdekeltségű cégcsoport másik két vállalata , a kormányfő édesapja által irányított gánti Dolomit Kft.- amelynek 1992-es privatizációjáról , illetve arról , hogy egy ideig kisebbségi tulajdonosa volt a Quality Invest Rt. -LRB- QI -RRB- nevű Fidesz-közeli cég , az Élet és Irodalom közölt a közelmúltban összeállítást részint már publikált -LRB- HVG , 1997. május 3. , 1998. szeptember 12. -RRB- adatok felidézésével — és az egy ideig ugyancsak QI-érdekeltség Karbonát Kft. már 1997 elején egyesült .
A társaság végelszámolással történő megszüntetéséről döntenek a Corso Rt. tulajdonosai a cipőkereskedelmi cég jövő hétre meghirdetett közgyűlésén .
A 338 millió forint jegyzett tőkéjű Corso a nyolcvanas évek végéig a belföldi lábbeli-kiskereskedelmi piac 40 százalékát tudhatta magáénak , amit látványos mélyrepülés követett : az árbevétel 1989 és 1993 között 3 milliárd forintról 400 millió forintra apadt .
A cég helyzetét a növekvő konkurencián kívül rontotta , hogy a kiskereskedelmi üzletek eladását szolgáló előprivatizáció keretében több boltját elvonták , ingatlanvagyonának 86 százalékát így két nagyméretű — 6 ezer négyzetméter körüli — raktár tette ki .
A Corso talpra állítása a társaságot 1994-ben privatizáló — a cég vezetőiből és alkalmazottaiból álló — konzorciumnak sem sikerült -LRB- a vételár mindössze 198 millió forint volt , amelynek csak a 30 százalékát kellett készpénzben kifizetni -RRB- .
Az új stratégia , azaz a középkategóriájú cipők értékesítése átmeneti fellendülést és szerény nyereséget hozott ugyan , de az árbevétel ismét csökkent : az utóbbi évek 200 millió forint körüli forgalma 1996-ban 175 millió forint , 1997-ben 44,5 millió forint veszteséggel párosult .
Végül ez év elején a társaság vezérigazgatója is felmondott , így a ma már csak néhány alkalmazottat foglalkoztató cég ügyeit várhatóan a végelszámolásra kiszemelt Budapest Holding Első Hazai Vagyonkezelő Rt. zárja le .
Az Állami Pénz- és Tőkepiaci Felügyelet -LRB- ÁPTF -RRB- augusztus 26-án szeptember 10-éig felfüggesztette a London Bróker Rt. tevékenységét , miután e hónapban már kétszer is előfordult , hogy az értékpapír-kereskedő cég nem tudott fizetni a Budapesti Értéktőzsdén .
A felügyelet már augusztus 18-a óta vizsgálódik a London Brókernél , amelynek megromlott a likviditási helyzete .
A cég ugyan jelezte , hogy alaptőke-emelést tervez , ám " az rt-nél kialakult helyzet kedvezőtlenül befolyásolhatja a tervezett tőkeemelés lefolytatását " — olvasható az ÁPTF-nek a Magyar Tőkepiacban közzétett határozata indoklásában .
A június vége óta előzetes letartóztatásban lévő Rózsa Ferenc -LRB- HVG , 1999. július 17. -RRB- két éve egyébként azért jelentette fel tulajdonostársát , Kovács Tibort , hogy egyrészt eltüntette a London Brókernél letétbe helyezett FIK-részvényeit , másrészt a közös tulajdonukban lévő Budalakk Éta Kft.-ből 120 millió forintnyi készpénzt tudta és beleegyezése nélkül a London Brókerhez utalt át .
1997 decembere óta a London Bróker Rt. tulajdonosa a Portofinó Építő és Szolgáltató Kft .
Az 1997 novemberében még 11 millió forintos törzstőkéjű társaság tőkéjét 1998 januárjában 311 millió forintra emelte a Reichardt család .
A siófoki Hotel Albatroszt , amely korábban az Ybl Bankot csődbe vivő Hepta-csoporté volt , most a Reichardt család Restaro Kft. nevű cége , illetve a Kovács Tiborné vezette s az ő kisebbségi tulajdonában álló International Gaming Promotion Kereskedelmi Kft. jegyzi .
Ez utóbbi többségi tulajdonosa — legalábbis a hivatalos céginformáció szerint — a New York-i székhelyű International Gaming Ltd. , amely cég 1999 februárjától a Kovács Tibor vezette Fővárosi Ingatlankezelő -LRB- FIK -RRB- Rt. által alapított Első Építőipari és Ingatlaniroda Kft.-be is betársult .
Elővárosi közlekedésre alkalmas , mintegy 30 személyes midibusz sorozatgyártását kezdte meg a héten a győri székhelyű , 300 millió forint törzstőkéjű , mintegy 1 milliárd forint saját vagyonú Kravtex Kft. a 87 százalékos tulajdonában lévő mosonmagyaróvári Kühne Mezőgazdasági Gépgyár Rt.-vel közösen .
A cseh Karosa gyárból kivált Sor Libchavy gyár licence alapján készült midibuszokba az Iveco motoron és sebességváltón kívül hazai részegységek kerülnek : a futóművet a Rába Rt.-től , a szervokormányt a Csepel Autó Kft.-től , a fékberendezéseket a szegedi Knorr-Bremse Kft.-től vásárolja a cég .
Az új , Kravola nevet viselő buszokból idén 20 , jövőre 80 darab készül , s ezeket a hazai piacon az Ikarus midibuszainál mintegy 20 százalékkal olcsóbban , 19,5 millió forintért tervezi értékesíteni a társaság .
A Kravtex Kft.-t 1992-ben az orosz Atex-holding egyik tagja , az Avtoexport és egy magyar magánszemély , Krankovics István , a győri Rába egykori marketingigazgatója 3,5 millió forint törzstőkével alapította .
A tőkeemelések révén a cég 1997-től 100 százalékban Krankovics István tulajdonába került .
A kft 1998-ig elsősorban felújított Ikarus buszok oroszországi , illetve FÁK-országi exportjával , valamint pótalkatrész értékesítésével foglalkozott .
A cég 1997-ben 1 milliárd forint körüli árbevétel mellett 500 millió forintos adózás előtti nyereséget ért el , míg tavaly az orosz válság hatására árbevételük 600 millió forintra , eredményük 140 millió forintra csökkent .
Az Erste Bank Hungary Rt. a jövő héten teszi közzé az újságokban , milyen áron hajlandó megvenni a mintegy 1200 kisbefektető kezében lévő 77 ezer darab , a bank 9,2 milliárd forintos jegyzett tőkéjének négy százalékát kitevő részvényeit .
A vételi ajánlat nagyságáról a bank nem kívánt nyilatkozni a HVG-nek , mindenesetre úgy tudni , hogy az ár a papírok névértékénél magasabb , legalább 105 százalékos lesz .
Az Ersténél abban reménykednek , hogy a saját részvények visszavásárlása szeptember 30-áig befejeződik — ekkor tartják azt a rendkívüli közgyűlést , amelyen a bank jegyzett tőkéjét a hitelintézeti törvényben előírt mértékhez igazítják .
Az Állami Pénz- és Tőkepiaci Felügyelet ez év márciusában kötelezte a bank igazgatóságát , hogy a május 31-éig összehívott közgyűlésen hozzon döntést a tőkeemelésről , miután az Erste 3,9 milliárd forintnyi tavalyi vesztesége miatt a bank saját tőkéje 7,2 milliárd forintra csökkent , ez pedig 2 milliárddal kevesebb a jegyzett tőkénél .
A felügyeleti felszólításnak eleget téve a hó végi közgyűlésen először a részvények lebélyegzése révén 2 milliárd forinttal csökkentik a jegyzett tőkét , majd a fő tulajdonos osztrák Erste AG ugyancsak 2 milliárddal tőkésíti fel magyarországi érdekeltségét .
Ennek fele a jegyzett tőkét gyarapítja , másik fele a tőketartalékba kerül .
A tőkeemelésben mindazonáltal a kisbefektetők nem vehetnek részt , mivel egyúttal az Erste átalakul zártkörű társasággá , amelynek viszont tagjai maradnak azok , akik nem élnek a pénzintézet visszavásárlási ajánlatával .
A pusztító törökországi földrengés — amely az újabb adatok szerint mintegy 10 milliárd dollárnyi anyagi kárt okozott — nem akadályozta meg az ankarai kormányt abban , hogy töretlenül folytassa a tragédia előtt megkezdett gazdasági reformokat .
A katasztrófa — vélik szakértők — inkább a politikai életre lehet maradandó hatással .
A törökországi földrengés áldozatainak száma hétfőn hivatalos közlések szerint több mint 14 ezer , de még mindig nem tudni pontosan , hogy az összedőlt házak hány embert temettek el élve .
A legfontosabb feladatnak a hatóságok azt tartják , hogy elhelyezzék a katasztrófa következtében otthontalanná vált mintegy 600 ezer túlélőt — korábban 200 ezer hajléktalanról érkeztek hírek .
A szerencsétlenül járt emberek számának növekedésével ellentétben az anyagi károkkal kapcsolatos első — 20-40 milliárd dolláros — becslések viszont túlzottaknak bizonyultak .
Gazi Ercel , a török központi bank elnöke szerint a közvetlen anyagi kár 5-7 milliárd dollár lehet , amihez 3-5 milliárdos termeléskiesés párosul .
Az isztambuli értéktőzsdén -LRB- ISE -RRB- jegyzett 279 vállalat zöme a Márvány-tenger földrengés által sújtott keleti partvidékén és környékén — Törökország ipari szívében — vert tanyát , de többségük a börzéhez eljuttatott jelentésében nem tesz említést jelentősebb károkról .
A földrengés okozta kényszerleállás után a múlt csütörtökön újraindult a tőzsdei kereskedés , és az index " csak " 9,93 százalékkal csökkent .
Az egyetlen jelentős csapást a Tupras állami olajvállalat szenvedte el : a földmozgás által legjobban sújtott Izmitben lévő finomítója napokig lángokban állt , a kárt 200 millió dollárra taksálják , de ebből 150 milliót fedezni tudnak a biztosításból .
Bár a helyreállítás költségei jórészt az állami büdzsét terhelik majd , török és külföldi elemzők egyetértenek abban , hogy hosszabb távon a földrengés csak korlátozott mértékben hat a gazdaságra .
Az export csökkenését és a turizmus visszaesését részben kárpótolhatja a külföldön — például Németországban — dolgozó törökök hazautalásainak minden bizonnyal növekvő összege és az újjáépítés által támasztott keresletre épülő fellendülés .
A kormány máris törvénytervezetet nyújtott be a parlamentnek , hogy a katasztrófa sújtotta tartományok kivételével egyszeri adót vessenek ki , amiből több mint 100 millió dollárnak megfelelő összeg is befolyhat .
A tervek szerint 10-15 százalékos , egyfajta nemzeti szolidaritási adóval terhelnék a személyi és a vállalati jövedelmeket , de szó van az ingatlanadó növeléséről , a mobiltelefonok és az autók egyszeri megadóztatásáról is .
Az IMF 330 millió , a Világbank 220 millió dolláros kedvezményes kölcsönt helyezett kilátásba , az Európai Unió 40 millió eurós építési segélyt ígért .
Bülent Ecevit török kormányfő pedig jelezte , szeptember végi washingtoni látogatásán kérni fogja az Egyesült Államok segítségét török építési kötvény tengerentúli kibocsátásához 5 milliárd dollár értékben .
A földrengés ellenére az ankarai kormány a múlt héten megerősítette elkötelezettségét a deficitet enyhítő és az inflációt mérséklő stabilizációs program , illetve a privatizációval egybekötött szerkezetátalakítás mellett .
A gazdasági program végrehajtását az IMF feltételként szabta egy készenlétihitel-megállapodáshoz , amelyre — függetlenül a földrengéstől — égetően szüksége van az országnak .
A nemzetközi pénzintézet szeptemberben küldi embereit Ankarába , és várhatóan még az év vége előtt megszülethet az egyezség egy 5-10 milliárd dolláros hitelkeretről .
Törökországot már-már a fizetésképtelenség fenyegette : a földrengés előtti becslések az idei költségvetési deficitet 20 milliárd dollárra taksálták , miközben ugyancsak dollárban számolva 40 milliárd a belső és 100 milliárd a külső adósság .
Eközben az idei év első negyedében a gazdasági növekedés lelassult , az inflációt pedig nem sikerült 50 százalék alá szorítani .
Az egyik legfontosabb lépést a kormány egy héttel a földrengés után , a múlt szerdán tette meg : a parlament elfogad- ta a társadalombiztosítási -LRB- tb -RRB- reformot , amelynek keretében a nőknél 58 , a férfiaknál 60 évre emelték a nyugdíjkorhatárt .
Az eddigi rendszer szerint a nők akár már 20 , a férfiak pedig 25 évi munka után nyugdíjba vonulhattak -LRB- az átlagos korhatár jelenleg 47 és 50 év -RRB- , miközben a várható élettartam Törökországban 60 év .
Az egymást követő török kormányok politikai megfontolásokból nem mertek hozzányúlni e nagyvonalú ellátáshoz , amely a költségvetési deficit több mint negyedét okozza .
Éppen ezért óriási a jelentősége a török tb szanálásának , még akkor is , ha szakértők szerint két évig még egyáltalán nem érezteti hatását , és az átmeneti periódus 10 év .
A kabinet a földrengés előtt öt nappal fogadtatott el a parlamenttel egy másik , ugyancsak nagy jelentőségű — az IMF által szintén megkövetelt — törvényt , amely lehetővé teszi a nemzetközi döntőbíráskodást a kormány és a külföldi beruházók között .
Szakértők szerint a nemzetközi döntőbíráskodást megtiltó 1995-ös törvény más egyéb okokkal együtt 2-6 milliárd dollárnyi külföldi beruházástól fosztotta meg a gazdaságot , főként az infrastruktúra területén .
Márpedig a növekvő igények miatt csak az energiaszektorban 2002-re mintegy 30 milliárd dollárnyi befektetésre lenne szüksége Törökországnak .
A török kormány egyik nagy restanciája a gazdaság felére kiterjedő állami tulajdon privatizálása , amit az IMF ugyancsak erőteljesen szorgalmaz .
A Tupras jövő márciusra tervezett eladásából egymilliárd dollárnyi bevételt remélt a kabinet , s bár az izmiti finomítóban négy hónap múlva teljes kapacitással folyhat a termelés , a tűzkárok helyreállítása még akár egy évet is igénybe vehet .
Az eladásra szánt vállalatok között szerepel továbbá a nemzeti légitársaság , a Türk Hava Yollari — amelynek 30 százalékát kínálják fel — és a Türk Telekom is , amelynek privatizálásából 5,3 milliárd dollárt várnak .
A kormánynak az IMF elvárásai szerint át kellene alakítania a mezőgazdaságot is .
Az idén az állam 190 dollárért — a tavalyihoz képest 51 százalékkal többért — vásárolja fel a búza tonnáját , miközben a világpiaci ár 110 dollár körül mozog .
Tavaly az állami gabonatanács 8 millió tonna szemes terményt vett át , s a mennyiséget az idén 4,5 millióban szeretné korlátozni , mert tavaly például előfordult , hogy olcsón beszerzett iraki búzát adtak tovább a hatóságoknak .
Hasonló ártámogatási rendszer működik egyébként a cukorrépa és a dohány esetében is .
Az IMF által tanácsolt közvetlen jövedelemkiegészítési támogatás bevezetése — amely sok farmert érzékenyen érintene — ugyancsak nehéz döntés elé állítja a török kormányt , mivel a 65 milliós lakosság 45 százaléka gazdálkodó , ami jelentős politikai erőt jelent .
A mostani reformok a nyolcvanas évek elején megkezdett gazdasági liberalizáció folytatását jelentik .
A két évtizede tartó változások következtében a török gazdaság szinte lokomotívként száguldott , teljesítményét pontosan mérni sem lehetett a feketegazdaság hatalmas volumene miatt .
A török gazdaság teljesítménye ma már nagyobb , mint például a svédé , jóllehet húsz éve még csak a harmada volt .
S miközben Törökország ásványkincsekben szegény , külkereskedelme gyors ütemben bővül .
Mindez annak köszönhető , hogy elképesztő méretekben fejlődött a feldolgozóipar , szinte alig van olyan világcég , amelynek a most sújtott Izmitben vagy környékén ne lenne vegyesvállalata .
Törökország például Európa legnagyobb szállítója a textiláruk terén , Isztambul pedig Szöultól nyugatra a legnagyobb , elektronikai eszközöket gyártó központ .
Számos szakértő szerint Törökország olyan történelmi fordulóponthoz érkezett , mint a húszas években , amikor Kemal Atatürk , a világi török köztársaság atyja által bevezetett reformoknak köszönhetően az ország elindult a nyugati modernizáció felé .
Az áprilisi választások révén hatalomra jutott bal-jobb koalíció az utóbbi négy év legstabilabb török kormányának tűnik , a földrengés azonban veszélyt jelenthet erre a politikai egységre .
Egyre nagyobb ugyanis a túlélők hatóságokkal szembeni haragja , szinte példa nélkül álló bírálatözön hull a kormány , a miniszterek és az állami intézmények fejére .
Az állami televíziófelügyelet például átmenetileg némaságra ítélte az egyik kereskedelmi csatornát , mert az élesen bírálta a kabinetet a válságkezelés hiánya miatt .
A legáltalánosabb kritika , hogy a kormánynak nemhogy katasztrófaelhárítási terve nem volt , de a tragédia bekövetkezte után sem állt a helyzet magaslatán .
Ráadásul a jelenlegi koalíció kénytelen elszenvedni az építészeti előírások évek óta jellemző megsértése miatti bírálatokat is .
Az elégedetlenséget hosszabb távon az ellenzék , elsősorban is az iszlámisták aknázhatják ki , akiknek jelentős politikai muníciót szolgáltathat a " könyörtelen , profitéhes építészeti maffia " elleni harag .
A kormány máris igyekszik meggátolni az iszlámista alapítványokat abban , hogy a bajbajutottakon segítsenek .
Tisztségviselők például arra szólítják fel a donorokat , hogy a török Vörös Félhold szervezetnek küldjék adományaikat , az iszlámbarát csoportoknak , mint például a Mazlum-Der alapítványnak pedig megtiltották , hogy segélyt gyűjtsenek és osszanak szét .
A túlélők közül sokan úgy érzik , elárulta őket a törökök által mindig is nagy tisztelettel övezett " atyáskodó állam " , amely " parancsol , követel , de szolgáltat is " .
A török alkotmány úgy utal az államra , mint amelynek " területe és nemzete " van , szemben a nyugat-európai felfogással , ahol a nép alkotja az államot .
A különbség egyes szakértők szerint abban mutatkozik meg , hogy a török állam a politika felett áll , ezért azt a jogrendszerrel , az elnöki hivatallal , a parlamenttel , a kormánnyal , a hadsereggel és a világi államot megalapító Atatürkkel egyetemben nem lehet bírálni .
A földrengés utáni órákban , napokban az elvárás talán alaptalanul is nagy volt az állammal szemben , viszont éppen ezért a csalódás is hatalmas .
" Soha nem tapasztaltam ekkora dühöt az állam és a politikusok ellen " — írta a Milliyet című napilap egyik újságírója .
Még a legnagyobb tabunak számító hadseregnek is kijutott a bírálatból .
Az összedőlt házak romjain egy újfajta polgári kezdeményezés csírái kezdtek kialakulni , a hivatalos állami segítség hiányát pótolva .
Isztambulból és Ankarából , de az ország más pontjairól is a katasztrófát követően rengeteg fiatal kerekedett fel , hogy a nemzetközi segélyakciókhoz csatlakozzanak .
Önkéntesek hordták a vizet és az élelmet , a törmelék elszállítását — ha kellett , puszta kézzel — maguk szervezték meg .
Nem kizárt , hogy a földrengés nemcsak a Márvány-tenger menti térséget rázta meg , de törést okozott a monolitikus bürokrácia és az egyre individualistább , a magángazdaságban edződő , tanult lakosság viszonyában is .
" Ami történt , oly mély sebeket ejtett — írta a Radikal című lap szemleírója , Erol Katircioglu — , hogy a földrengés után Törökország már soha nem lesz az , ami előtte volt . "
Rohamosan veszít népszerűségéből a nagyobbik német kormánypárt , az SPD , s vele együtt Gerhard Schröder kancellár , elsősorban a 30 milliárd márkás takarékossági csomagterv s a párton belül ennek kapcsán felszínre került ellentétek miatt .
Egyelőre nincs végleges válasz arra , milyen utat kövessenek a szociáldemokraták a jövő évezredben — de arra sem , hogyan veszik majd az ősszel esedékes tartományi és helyhatósági választások akadályait .
Emlékezni jó .
Bár a magyar határ 10 évvel ezelőtti megnyitásának és a keletnémetek Nyugatra engedésének négy főszereplője — Helmut Kohl nyugatnémet és Németh Miklós magyar kormányfő , illetve a két külügyminiszter , Hans-Dietrich Genscher és Horn Gyula — közül ma már senki sincs hivatalában , Gerhard Schröder , az NSZK mostani kancellárja minden bizonnyal szívesen jön a jövő héten Magyarországra az évforduló apropóján .
Nemcsak azért , mert az akkori történések döntő lökést adtak a német egység megteremtéséhez — amit a szociáldemokraták támogattak , hiszen már az SPD 1959-es Bad Godesberg-i programjában is " életfontosságúnak " nevezte a megosztottság felszámolását és az egységes Németország létrehozását — , hanem mert az ünneplés kapcsán , ha csak egy fél napra is , de elfelejtheti otthoni gondjait .
Merthogy azokból van elég .
A német kormány múlt héten tartott első berlini ülésén fogadta el végleg a Hans Eichel pénzügyminiszter nevével fémjelzett takarékossági csomagtervet , amelyet körülbelül akkora lelkesedés kísér ott , mint 1995-ben Magyarországon Bokros Lajos megszorításait .
A 485,7 milliárd márkás német költségvetésből 30 milliárd megspórolására hivatott tervből -LRB- HVG , 1999. július 10. -RRB- immár hivatalos kormány-előterjesztéssé nemesedett intézkedéssorozat már a párton , sőt annak parlamenti frakcióján belül sem talált egyértelmű támogatásra .
A hét végén több mint két tucat SPD-s képviselő írta alá azt a memorandumot , amelyben egész egyszerűen megfenyegetik Schrödert , nem fogják megszavazni a "Jövőprogram 2000"-nek elkeresztelt takarékossági csomagtervet , ha nem változtatnak rajta .
A megszorítások legfőbb célpontjai a nyugdíjasok — a következő két évben juttatásaik nem a reálkeresetekhez , hanem csak az inflációhoz lesznek igazítva — , továbbá a munkanélküliek , az alkalmi munkát végzők , de fizetésemelés helyett legfeljebb inflációkiegyenlítésben reménykedhetnek a hivatalnokok , a katonák és a bírák is .
Azt , hogy takarékoskodni kell , senki sem vonja kétségbe .
S azt sem — hiszen még a szociáldemokraták iránti szimpátiával aligha vádolható Frankfurter Allgemeine Zeitung sem vitatta Eichel ez irányú állítását — , hogy az összességében már mintegy 1500 milliárd márkát kitevő államadósság leépítését -LRB- ami miatt az idén 82 milliárd márkát kell a kormánynak kamatfizetésre fordítania -RRB- egyszer meg kell kezdeni .
A kérdés csak az , hogy kivel és mikor .
Mert kétségtelen tény , hogy minél szélesebb körben terítik a terheket , annál könnyebb összeszedni a hiányzó pénzt — de annál nagyobb az érintett választók száma is .
Márpedig az NSZK-ban szinte mindig vannak valahol vagy helyhatósági , vagy tartományi választások — ezen az őszön például a Saar-vidéken és Brandenburgban — , s hosszabb távon egyetlen párt sem veszhet össze a választóival .
Az SPD viszont — legalábbis a közvélemény-kutatások szerint — most ezen az úton jár : tavaly őszi győzelme óta 8 százalékot veszített népszerűségéből , s ha most vasárnap lennének parlamenti választások , csupán a szavazatok 32,5 százalékára számíthatna .
Kulcskérdés , hogy a két említett tartományban meg tudja -e őrizni többségét , mert ha nem , akkor végleg elveszíti az esélyét annak , hogy a felsőház , a Bundesrat 69 szavazatából 35-öt megszerezzen a takarékossági csomagtervhez .
Sőt még ha marad is Saarbrückenben az SPD-többség , akkor sem biztos a győzelem , Reinhard Klimmt szociáldemokrata tartományi miniszterelnök ugyanis kilátásba helyezte : ha újraválasztják , ő sem fogja támogatni az Eichel-csomagot .
Ami persze értelmezhető egyszerű szavazatszerző kampányfogásként — de jól mutatja a szociáldemokraták hosszabb távú dilemmáit és megosztottságát is .
Az SPD ugyanis tavaly őszi választási győzelme óta sem tudta eldönteni , mi legyen : a " szabadság , igazságosság és szolidaritás " pártja , amelyik új rendként a " demokratikus szocializmus " kialakítására törekszik — amint ez szó szerint olvasható az 1959-es Bad Godesberg-i programban — , vagy Európa legnagyobb gazdasági és politikai hatalmának az államháztartási hiány és a GDP viszonyszáma fölött őrködő , a gazdasági élet hatalmasságaival jó viszonyt ápoló pragmatikus menedzsere .
A dolgok pillanatnyi állása szerint az utóbbira mutatkozik több esély .
Hiszen a személyi ellentétekben is megnyilvánuló pozícióharc első nagy vesztese a klasszikus szociáldemokrata értékekre előszeretettel hivatkozó Oskar Lafontaine pártelnök lett , aki márciusban távozott a pénzügyminiszteri posztról .
Eközben Gerhard Schröder már a nemzetközi porondon is talált szövetségest Tony Blair brit miniszterelnök személyében , akivel megpróbálkoztak a kör négyszögesítésével is : " harmadik utas " politikájukat igyekeztek megmagyarázni téziseikben , nem túl nagy sikert aratva , sőt az SPD-n belül csak tetézve a viszályokat .
Így aztán nem csoda , ha a megkérdezett német polgároknak csak 28 százaléka — de még az SPD-híveknek is csak 37 százaléka — tartja Schrödert igazi szociáldemokratának .
Amikor az SPD 1969-ben , a második világháború után először megnyerte a választásokat , az annak volt köszönhető , hogy Willy Brandt meg tudta győzni a választókat , mondhatni szociáldemokratákat csinált belőlük .
Schröder tavaly a szociáldemokratákat győzte meg , legyenek választók , s ezzel hozta vissza a hatalomba az SPD-t .
A kérdés csak az : meg is tudja -e ott tartani .
E tekintetben figyelemre méltó , hogy még legkeményebb bírálói is elismerik : akkor van igazán elemében , ha küzdenie kell .
A pesti kiruccanás előtt , még ezen a héten hétfőn Essenben , kedden Kölnben , szerdán Cottbusban , csütörtökön Saarbrückenben kellett kampányolnia pártja jelöltjei érdekében — a szokásos berlini hivatali teendői mellett .
Szeptember 1-je óta új ember ül Németország legnagyobb köztiszteletnek örvendő hivatali székében : az 57 éves Ernst Welteke lett az NSZK jegybankja , a Bundesbank új elnöke , miután elődje , Hans Tietmeyer 68 évesen nyugdíjba vonul a szövetségi kancellárénál is jobban fizetett állásából .
A Bundesbank nyolcadik elnökének beiktatása nemcsak azért volt kiemelkedő esemény , mert Tietmeyerrel egy régi vágású bankárgeneráció képviselője távozott , hanem azért is , mert az ilyenkor az utódra bízott legfontosabb feladatnak , amit az első elnök , az 1948-ban hivatalba lépett Wilhelm Vocke óta minden távozó továbbadott az őt követőnek , nevezetesen hogy " őrizd a márkát " , Welteke már nem fog tudni megfelelni .
A német bankvilág Olümpuszát eddig megjárt hét elnök ugyanis a pénzügyi stabilitás legfőbb őreként , a szigorú kamatpolitika és a pénzmennyiség kézbentartása útján akár a mindenkori kormánnyal való konfliktust is vállalva , a márka értékállóságát helyezte mindenek elé .
Weltekére most viszont az a feladat vár , hogy 2002-ben elbúcsúztassa a németek háború utáni identitásának legfontosabb támaszát , hiszen az euró teljes körű bevezetésével a hétköznapi életben is meg kell majd válniuk a márkától .
A kereszténydemokrata Tietmeyer soha nem lelkesedett az euróért -LRB- ellentétben a pártelnök Helmut Kohllal -RRB- , de megelégedett annyival , hogy elmondja fenntartásait , s nem tett keresztbe kancellárjának — holott akár tehetett is volna .
Az SPD-tag Welteke jóval kevesebb eszközzel rendelkezik majd , hiszen az év eleje óta a monetáris politika egészét már nem a frankfurti szövetségi bank , hanem a helyileg ugyanott székelő Európai Központi Bank szabja meg , s ennek vezetésében a Bundesbank elnökének már csupán 1 szavazat jut a 17-ből .
A mintegy kétszázezer koszovói szerb közül már csak alig húszezren maradtak a június óta NATO-ellenőrzés alatt lévő dél-szerbiai tartományban .
A szerbek most a tartomány kantonokra osztásával igyekeznek megállítani a menekülési hullámot , s megmenteni maguknak legalább a tartomány egy részét .
" Az atrocitások száma folyamatosan csökken , s mérséklődik a komoly bűncselekmények aránya is " — jelentette ki elégedetten a napokban Mike Jackson tábornok , a Koszovóban szolgálatot teljesítő , 40 ezer főből álló Kfor-erők parancsnoka .
Carl Bildt , az ENSZ-főtitkár balkáni ügyekben illetékes különmegbízottja pedig arról számolt be , hogy a nehéz körülmények ellenére a világszervezet nagyon gyorsan terjeszti ki tevékenységét Koszovóra , s a tartományt irányító Ideiglenes Misszió -LRB- UNMIK -RRB- rövidesen valamennyi körzetben jelen lesz .
A brit főtiszt és a volt svéd miniszterelnök derűlátásának alapja sokak szerint megkérdőjelezhető , hiszen a biztonsági helyzet javulásának hátterében elsősorban az áll , hogy néhány hét alatt tizedére csökkent a potenciális áldozatok száma : a mintegy 200 ezer szerb közül több mint 180 ezren távoztak , s hasonló a helyzet a romák , illetve a montenegróiak , sőt a szerbül beszélő koszovói muszlimok esetében is .
Így aztán könnyen előfordulhat , hogy mire feláll az ENSZ 30 ezer fősre tervezett rendőrsége , addigra nem él már védendő személy a tartományban , s a szerb állam , vallás és kultúra bölcsőjeként számon tartott Koszovóban csak albánok maradnak .
A Kfor-illetékesek beszámolói szerint ugyan megkezdődött a szerbek lassú visszatelepülése , ám helyszíni jelentések alapján még mindig többen vannak a távozók .
A szerbek már csak az észak-koszovói Kosovska Mitrovica néhány negyedében , valamint a Pristinától délnyugatra fekvő Orahovac egyik felében vannak többségben , s a helyi szerb vezetők állítása szerint a korábbi szerb támadások elől elmenekült , nemrég visszatért albánok előbb vagy utóbb őket is elüldözik majd .
Ebből a szempontból is különleges jelentősége van annak , hogy az albánok már több mint egy hete nem engedik be a városba azokat az orosz Kfor-katonákat , akiknek az Orahovacban június óta szolgáló hollandokat kellett volna felváltaniuk .
Az úttorlaszokat építő és folyamatosan tüntető albánok azzal indokolják viselkedésüket , hogy az oroszok elfogultak az albánokkal szemben , s a koszovói albánok elleni szerb támadásokban több száz orosz zsoldos is részt vett .
A helyi albán vezetők azt is közölték , készek szembeszállni az oroszokkal , ha a moszkvai hadvezetés úgy dönt , fegyverek bevetésével töri át az úttorlaszokat .
Az oroszok azonban feltűnően békésen viselkednek , s egyelőre semmi jele annak , hogy a katonák erőszakos akcióra készülnének .
Az orosz vezetés természetesen a nemzetközi közösség elleni provokációnak nevezte az albánok tettét , a Kfor-erők nyugati parancsnokai pedig igyekeznek csökkenteni az incidens súlyát .
" Úgy vélem , hogy az albán reakció ugyan helytelen , ám érthető " — vélekedett Jackson tábornok , s hozzátette : a blokád legfeljebb rögnek tekinthető a rendezés felé vezető úton .
Az Orahovacban rekedt szerbek viszont másként gondolják , s azt állítják , hogy az albánok még arra sem hajlandóak , hogy elégséges vizet és élelmet juttassanak a szerb negyedbe .
Rod Redmont , az ENSZ Menekültügyi Főbiztosságának helyi szóvivője is elismerte , hogy feszültség uralkodik az orahovaci szerbek és albánok között , ám közölte , hogy az ENSZ csak akkor fogja kimenekíteni a szerbeket , ha életük közvetlen veszélybe kerül .
A szerbek nem csak Orahovacban érzik magukat szorongatva : múlt hét elején a tartományi székhelyen , Pristinában , három szerb nőt bántalmaztak albán támadók , s ismeretlen fegyveresek rálőttek két cigány férfire is .
A támadásokkal párhuzamosan folytatódik a " rábeszélés " is : az albánok számtalanszor érdeklődnek szerb szomszédaiknál , eladó -e az ingatlan .
Az utóbbi évtized balkáni történelme alapján valószínűnek tűnik , hogy az otthonuk mellett kitartóknak hamarosan fegyveres látogatókra is számítaniuk kell .
" Tudom , hogy hamarosan mennem kell . A Kfor ugyan valóban járőrözik a városban , ám a rossz szándékú emberek óvatosak , s mindig akkor jönnek , amikor a békefenntartók nincsenek már a környéken " — idézte a Reuter az egyik pristinai szerb asszonyt .
Más városokban sem sokkal jobb a helyzet : Gnjilanéban néhány nappal ezelőtt egy szerb tulajdonban lévő videotékára dobtak kézigránátokat .
Elemzők szerint a valóságos koszovói helyzet elkendőzésében sajátos módon a nemzetközi közösség és a szerbiai hatalom egyaránt érdekelt .
Az ENSZ és a NATO abban bízik , hogy a tények kozmetikázásával sikerül valamilyen formában helyreállítani a tartomány többnemzetiségű státusát .
A Szlobodan Milosevics jugoszláv elnök vezette belgrádi rezsim pedig azért cenzúrázza a szerbek megpróbáltatásairól és tömeges meneküléséről szóló híreket , hogy továbbra is azt állíthassa : Szerbia megvédte Koszovót , s így megnyerte a NATO elleni háborút .
A szerbek közül jelenleg csak az ellenzékiek támogatják azt a néhány évvel ezelőtt előterjesztett tervet , mely szerint Koszovót meg kellene osztani a szerbek és a lakosság többségét kitevő albánok között .
A Szerb Tudományos Akadémia több neves tudósa által három évvel ezelőtt kidolgozott terv akkor azonnal lekerült a napirendről , ám most Momcsilo Trajkovics , a koszovói Szerb Ellenállási Mozgalom vezetője azt javasolta a koszovói nemzeti közösségek és az ENSZ képviselőiből álló Átmeneti Tanács ülésén , hogy a tartományt osszák három vagy öt kantonra .
" A soknemzetiségű Koszovó halott " — mondta Trajkovics egyik minapi nyilatkozatában , majd egy , a tanács szombati ülése utáni interjújában hangoztatta : " Szerb hatóságokat , rendőrséget és bíróságokat akarunk azokban a körzetekben , ahol a tömeges menekülés előtt többségben voltak , illetve jelenleg is vannak a szerbek . "
A Trajkovics-féle javaslatot a hivatalos Belgrád egyelőre nem kommentálta , ám szerbiai értesülések szerint a színfalak mögötti tárgyalások napirendjén mindig ott volt a Koszovó megosztását szorgalmazó javaslat .
A tervezet értelmében Koszovó északi , Szerbiával határos részei kerülnének szerb irányítás alá , s a szerb kantonoknak Kosovska Mitrovica és Gnjilane lenne a központja .
A Trajkovics-tervezet a szerbeket hozná kedvezőbb helyzetbe , hiszen épp ezekben a körzetekben találhatóak a tartomány legjobb bányái és legnagyobb ipari üzemei .
Bernard Kouchner , az átmeneti ENSZ-kormányzat francia vezetője ugyan elvetette a Koszovó kantonizálását célzó javaslatot , ám azt is hangsúlyozta , hogy a szerbek biztonságának szavatolása érdekében fontolóra kellene venni egyes szerb közösségek ideiglenes átköltöztetését .
Kouchnerhez hasonlóan a tanács többi tagja sem tudja még , miképpen lehetne szavatolni a szerb kisebbség biztonságát , s így a kérdés valószínűleg még többször napirendre kerül a testület ülésein .
Richard Holbrooke , az Egyesült Államok múlt szerdán beiktatott új ENSZ-nagykövete , aki jelentős szerepet játszott mind a boszniai , mind pedig a koszovói rendezési erőfeszítésekben , mindenesetre elvetette a Koszovó felosztásával kapcsolatos elképzeléseket , s hét eleji pristinai látogatása során kijelentette : tovább kell folytatni a demokratikus intézményrendszer kiépítését , az ENSZ-nek pedig be kell bizonyítania , hogy képes célkitűzéseinek megvalósítására .
A magukat nyeregben érző albánok azonnal elvetették a kantonizáció tervét , s Hasim Thaci , a Koszovói Felszabadítási Hadsereg -LRB- UCK -RRB- vezetője és a világ által még el nem ismert koszovói kormány első embere közölte : nincs idő a megosztásról tárgyalni , s aki erről a kérdésről akar vitatkozni , az menjen el Belgrádba , a tudományos akadémiára .
Elemzők úgy vélik , a területi megosztást szorgalmazó javaslat olyan aduvá válhat a nemzetközi közösség képviselőinek a kezében , amely alkalmas lehet az albánok féken tartására : ha Thaciék nem hajlandóak engedményekre , akkor a nagyhatalmak végül igent mondhatnak a kantonizáció megvalósítására .
Egyre feszültebbé válik a helyzet Észak-Kaukázus eddig legbékésebbnek tartott köztársaságában , Karacsáj- és Cserkeszföldön .
Miután a helyi bíróság hosszas huzavona után elismerte a félig karacsáj származású Vlagyimir Szemjonov győzelmét a májusban megtartott elnökválasztáson , a kisebbségben lévő cserkeszek elszakadással fenyegetőznek .
Be sem fejeződtek a harcok Dagesztánban a szélsőséges iszlám szeparatisták és az orosz kormánycsapatok között , Moszkvának máris újabb feszültséggóccal kell szembenéznie Észak-Kaukázusban .
Hétfői lapzártánkkor még tartott a Karacsáj-Cserkesz Köztársaság fővárosában , Cserkesszkben az a tömegmegmozdulás , amelynek résztvevői a május 16-án elnökké választott , apai ágon karacsáj származású Vlagyimir Szemjonov hivatalba lépését szeretnék megakadályozni .
A 60 éves nyugalmazott hadseregtábornok , az orosz fegyveres erők szárazföldi csapatainak egykori főparancsnoka a helyi legfelsőbb bíróság múlt heti döntése szerint több mint három hónapi huzavona után végre elfoglalhatná az elnöki posztot .
Az ominózus pénteki bírósági ítélet kihirdetését követően Szemjonovot testőrei kénytelenek voltak bemenekíteni a helyi adóhatóság épületébe a felháborodott tömeg elől .
Ellenfelei , a májusban vereséget szenvedett cserkesz elnökjelölt , Sztanyiszlav Gyerev hívei a választás eredményének megsemmisítését követelik , s ezért hétfőn elfoglalták a helyi választási bizottság épületét , jóllehet a Borisz Jelcin elnök által a köztársaság élére ideiglenesen kinevezett Valentyin Vlaszov előzetesen minden gyülekezést betiltott .
A helyi belügyi erők parancsnoka ugyanakkor közölte , hogy erőszakkal nem oszlatja fel a tüntetést .
Gyerevék arra hivatkoznak , hogy az elnökválasztás május 16-ai második fordulójában tömeges szabálytalanságok történtek , így például a zömmel karacsájok és oroszok lakta választási körzetekben több tízezren előre leadták a voksukat -LRB- többnyire azzal az ürüggyel , hogy a szavazás napján a hegyekben legeltetik a juhokat -RRB- .
A visszaéléseket látván Gyerev stábja a voksolás bojkottálására szólított fel , ezért számos cserkesz településen és néhány oroszok lakta vidéken ki sem nyitották a szavazóhelyiségeket .
Csakhogy a részvételi arány mégis meghaladta az 50 százalékot , s Szemjonov a szavazatok 75 százalékával utasította maga mögé Gyerevet .
Már a voksok összeszámlálásakor nézeteltérés támadt a köztársasági választási bizottságban , ezért a testület nem tudta kihirdetni az eredményt , mire a helyi legfelsőbb bíróság érvényesnek ítélte a választást .
Ezt Gyerev megfellebbezte , s szövetségi szintre , a moszkvai legfelsőbb bíróság elé került az ügy , miközben a Kreml amolyan ideiglenes ügyvivőként Vlaszovot nevezte ki a köztársaság élére .
Július 23-án a moszkvai bírák salamoni döntést hoztak : visszautalták a kérdést a karacsáj-cserkesz legfelsőbb bíróság elé , s az a múlt pénteken ismételten megerősítette Szemjonov győzelmét .
Noha Gyerev ügyvédje még aznap beadta a fellebbezést , annak nincs halasztó hatálya .
A 14,1 ezer négyzetkilométer területű , 434 ezer lakosú észak-kaukázusi köztársaságban a jelek szerint teljes patthelyzet alakult ki , az etnikai szembenállás a kormány működését is megbénította .
A két " államalkotó " nemzetiség között ugyanis annyira kiéleződtek az ellentétek , hogy feltehetően a választások megismétlése sem jelentene kiutat .
A legutóbbi népszámlálás adatai szerint a lakosság 43 százaléka orosz , 33 százaléka karacsáj , és csak alig 10 százaléka cserkesz , igaz , az utóbbiakkal rokon abazinok aránya elég magas -LRB- 7 százalék -RRB- .
Gyerev hívei most azzal fenyegetőznek , hogy ha Szemjonovot mégis beiktatják , kiválnak a köztársaságból és helyreállítják az 1927 és 1957 között fennállt cserkesz területi autonómiát .
Az észak-kaukázusi köztársaság egyik leggazdagabb vállalkozójának tartott Gyerev 1997 tavaszán tűnt fel a nagypolitikában , amikor megnyerte a fővárosi polgármester-választást .
Szemjonov és Gyerev küzdelme etnikai szembenállássá fajult , az elnökválasztást erőszak és megfélemlítés , jó néhány merénylet kísérte , holott a térség szakértői szerint a türk népekhez tartozó karacsájok és az adige-abház csoporthoz sorolt cserkeszek korábban soha nem viszálykodtak egymással .
Igaz , az utóbbi időben a karacsájok egyre elégedetlenebbül nézték , hogy a legzsírosabb posztokat főként cserkeszek töltik be , s állítólag a kilencvenes évek privatizációjának is ők voltak a legfőbb haszonélvezői .
Ha nem sikerül kordában tartani az indulatokat , s netán megszólalnak a fegyverek , a karacsájok és a cserkeszek vitájába előbb-utóbb beavatkoznak a szomszédos rokon népek , ami a régió mozaikszerű etnikai összetétele miatt a konfrontáció kiterjedésével fenyeget .
A Karacsáj- és Cserkeszfölddel határos Kabard-Balkár Köztársaságban például a kabardok a cserkeszek , a balkárok a karacsájok mellett vannak , az Adige Köztársaság parlamentje már korábban támogatásáról biztosította Gyerevet , Ruszlan Ausev ingus elnök Szemjonov mellett lépett fel , míg Dagesztán két legnépesebb etnikuma , a kumikok és az avarok közül az előbbiek — türkök lévén — a karacsájoknak , az utóbbiak a cserkeszeknek szurkolnak .
Könnyen megjósolható az is , hogy az esetleges zavargásokat kihasználnák a csecsen gerillavezérek , akik a karacsájokkal szimpatizálnak ugyan , de kötődnek a Grúziától elszakadni igyekvő abházokhoz is , akik viszont rokonai a cserkeszeknek .
Még nem látszik , hogy sikerrel jár -e a dél-koreai gazdaság egyik jelképeként emlegetett Daewoo-csoport átszervezése , ám szöuli megfigyelők máris azt latolgatják , melyik cég lehet a politikai és gazdasági életet uraló nagyvállalatok ellen meghirdetett államfői kampány következő áldozata .
A mamutcégek átszervezéséhez ugyanakkor elengedhetetlen , hogy folytatódjék az utóbbi hónapok gazdasági fellendülése .
Közös vacsorára invitálta a múlt héten a dél-koreai államfő az ország öt legnagyobb vállalatbirodalmának — szöuli szóhasználattal chaeboljának — a vezérét , ahol a válogatott finomságok mellett felszolgálták a feketelevest is .
Kim De Dzsung azzal vette el a cégvezérek étvágyát , hogy bejelentette : a jövőben megtisztítja a chaebolokat a családi irányítástól , s megnehezíti a vállalatbirodalmak örökölhetőségét .
Jóllehet hasonló terveket már korábban is hangoztatott , az elnök szavainak ezúttal az adott nyomatékot , hogy két héttel korábban kormánya nem volt hajlandó mentőövet dobni a második legnagyobb hazai chaebolnak , az eladósodott Daewoonak , amelynek a feldarabolása már meg is kezdődött -LRB- HVG , 1999. augusztus 28. -RRB- .
A Daewoo bukása szakértők szerint új korszakot jelez , s arra utal , hogy Kim elnök hozzálátott két évvel ezelőtti választási kampánya ígéreteinek végrehajtásához , azaz az ország politikai és gazdasági életét behálózó mamutcégek hatalmának a megnyirbálásához , a nyugati típusú gazdasági rendszer kialakításához .
Igyekezetét segítheti , hogy ezzel egy időben Dél-Korea kilábalni látszik az ország történetének legsúlyosabb gazdasági válságából , az 1997. végi pénzügyi krachból .
A makrogazdasági adatok többsége hónapok óta kedvező , nemrég hozták nyilvánosságra Szöulban , hogy a hazai össztermék -LRB- GDP -RRB- a második negyedévben 9,8 százalékkal nőtt , szemben az egy évvel korábbi hasonló időszak 7,2 százalékos visszaesésével .
Ennek alapján közgazdászok az egész évre legalább 7 százalékos növekedést jósolnak , miután tavaly 5,8 százalékos recessziót mértek .
Az ipari termelés 22,6 százalékkal nőtt , a nagy- és kiskereskedelmi eladások értéke 10,8 százalékkal haladja meg az előző évi eredményt , a gyárak kihasználtsága a tavalyi második negyedéves 71,3 százalékról 76,8-ra javult .
A napokban nyilvánosságra hozott júliusi adatok pedig számos területen még ennél is jobbnak bizonyulnak , az ipar legtöbb ága elérte az 1997 előtti szintet .
A termelés fellendülésének hátterében elemzők szerint a kereslet élénkülése áll , a cégek többsége hozzálátott tavaly kiürült készleteinek a feltöltéséhez .
A konszolidálódásra utal az is , hogy évek óta először enyhült a munkanélküliség , az első negyedévben mért 7,8 százalékkal szemben április és június között csak 6,6 százalék volt .
Igaz , az egykor teljes foglalkoztatottságot hirdető Dél-Koreában még ez is igen magas aránynak számít .
A fellendülés — mutatnak rá külföldi elemzők — egyelőre nagyon törékeny , s bármelyik chaebol válsága megakaszthatja .
A dél-koreai GDP 5 , az export 10 százalékát adó Daewoo például az utóbbi években közel 50 milliárd dolláros adóssághegyet halmozott fel , s az év elejére kiderült , hogy képtelen a törlesztésre .
A beláthatatlan következményekkel járó csőd helyett a kormány nyomására a többségében állami kézben lévő hazai hitelező bankok a konglomerátum feldarabolására kötöttek megállapodást augusztus elején a Daewooval .
Vajon a Daewoo térdre kényszerítése önmagában sikernek tekinthető -e ? — tette fel a kérdést a napokban a térség befolyásos gazdasági hetilapja , a Far Eastern Economic Review .
Az elemzés szerint korántsem .
A Daewoo-átalakítás ugyanis a többfordulós tárgyalások alatt a vártnál és a szükségesnél jóval kevésbé fájdalmasra sikeredett , ugyanakkor a jelenleg is elnöklő cégalapító , Kim Vu Csong nagy mestere a politikai és gazdasági útvesztőkből való kilábalásnak .
Ennek újabb jele , hogy az elnöki tanácsadókkal szemben máris el tudta érni , ne váltsák le a megmaradó cég éléről , hanem az ő vezényletével hajtsák végre a talpra állást .
Az is veszélyt hordoz magában a szakértők szerint , hogy a leányvállalatok eladása a Daewoo feladata .
Könnyen lehet ugyanis , hogy a cég úgy fog taktikázni , még véletlenül se találjon rájuk vevőt .
Sok elemző attól tart , hogy a Daewoo-átalakítás esetleges kudarca láncreakciót vált ki , s több vele kapcsolatban álló nagyvállalat , illetve pénzintézet húzza le a rolót .
Ez pedig könnyen megrendítheti a válságból éppen kilábaló gazdaságot , ahogy történt 1997-ben , amikor a közepes chaebolnak számító Kia vált fizetésképtelenné , nyomában cégek egész sora kényszerült térdre , s végül Dél-Koreát az a megaláztatás érte , hogy el kellett fogadnia az IMF által közvetített 58 milliárd dolláros hitelcsomagot .
Ha a Daewoonál esetleg felemás eredmény születik , akkor megkérdőjeleződik az államfő chaebolellenes kampányának a határozottsága .
Eddig ugyanis csak néhány törvény és rendelet született — mint például a külföldi befektetések szabadabbá tétele — , s késik olyan alapvető és a chaebolok működésén túlmutató intézkedések meghozatala , mint az adórendszer reformja vagy a bankszektor gyökeres átalakítása .
A legnagyobb cégek mindenesetre igyekeznek elébe menni az elnök szándékainak .
A harmadik számú chaebol , a Samsung a napokban gyorsan megegyezett hitelezői egy részével a szintén tetemes adóssághegy átütemezéséről , néhány hónappal korábban pedig megvált pénznyelő autógyártási részlegétől .
Az első számú óriáscég , a Hyundai pedig szélsebesen kidolgozott egy saját átszervezési tervet , melynek során jelenlegi 79 leányvállalatából 2003 végére csak 26 marad .
A birodalmat öt nagy egységre bontják fel — mindegyik élére az alapító egy-egy fiúgyermeke kerül .
Ez utóbbi terv ugyan ütközik az államfő örökösödésellenes terveivel , de egyelőre nem érték támadások .
Bár sokan emlegetik következő áldozatként a Hyundait , elemzők rámutatnak , hogy helyzete több szempontból sem hasonlítható a Daewooéhoz .
A Hyundai a legtöbb tevékenységi területén piacvezető , gazdálkodása nyereséges , adósságainak nagy része pedig nem rövid lejáratú .
Ráadásul — vélik az elemzők — a koreai gazdaság az idén már biztos nem bír megemészteni még egy chaebolcsődöt , így az államfő aligha kockáztatja meg a Hyundai megszorongatását .
A gazdasági eredményekhez ugyanakkor politikai eltökéltségnek is társulni kell , s a bizonytalankodás , valamint a Daewoo-megállapodásban rejlő kiskapuk egyelőre nem ebbe az irányba mutatnak .
Mint ahogy az sem , hogy az egyik szöuli bíróság a napokban felmentette Kang Kjung Szik korábbi pénzügyminisztert és Kim In Ho egykori elnöki tanácsadót .
Őket azzal vádolták , hogy — rossz döntéseikkel és a helyzet súlyosságának elkendőzésével — felelősek voltak a gazdasági válság kirobbanásáért , s ezért eredetileg négy- , illetve hároméves börtönbüntetés kiszabását kérték rájuk .
Végül " mindössze " annyiban találták bűnösnek őket , hogy hivatali hatalmukkal visszaélve nyomást gyakoroltak több bankra , nyújtsanak hiteleket az egyik gyengélkedő kisebb chaebolnak .
Így a vád által kért börtönbüntetés helyett megúszták azzal , hogy egy éven át nem gyakorolhatják állampolgári jogaikat .
A vártnál jóval gyorsabban lábal ki a délkelet-ázsiai térség az 1997-es pénzügyi válságból , amit mi sem jelez jobban , mint a régió tőzsdéinek szárnyalása .
A szingapúri , a maláj , a thai és a Fülöp-szigeteki börzék együttes kapitalizációja tavaly szeptember és az idén május között 214 milliárd dollárral nőtt .
Külön biztató , hogy a részvények nemcsak a hazai , hanem a külföldi befektetők számára is újra vonzóak .
Többnyire kedvezőek a makrogazdasági mutatók is .
A válságban leginkább érintett Dél-Korea , Szingapúr , Thaiföld , Malajzia , a Fülöp-szigetek és Indonézia — amelyek 1997-ben meredeken csökkenő GDP-t mutattak — az idén egytől egyig legalább 2,5-3 százalékos -LRB- egyes esetekben ennél is magasabb -RRB- növekedésben bíznak .
Az elsősorban a régión belül kereskedő országok többségében szűkült a kereskedelmi mérleg deficitje is , s az export és az import egyaránt fellendült .
Ha nem is szűnt meg , de látványosan apadt a költségvetési hiány is .
A szakértők egyetértenek abban , hogy a háttérben a legfontosabb külföldi piacok gazdasági fellendülése — különösen az USA tartós szárnyalása , valamint az EU növekedése — áll .
A belső tényezők között első helyen említik a fogyasztás felívelését : a háztartások és a vállalatok egyaránt hozzáláttak beruházásaik fokozásához .
Indonéziában például az autóeladások már közelítik az 1997 előtti szintet , Dél-Koreában újból megugrott a személyi számítógépek iránti igény , Thaiföldön az idei első fél évben 80 százalékkal több import-szeszesital fogyott , mint egy évvel korábban .
A fellendülés azonban — mutatott rá a minap a londoni The Economist elemzése — még igencsak erőtlen , s az éppen hogy megkezdett gazdasági reformok folytatása nélkül hamar megakadhat .
A tanulmány nem kis veszélyt lát : a pillanatnyi kedvező állapot arra sarkallhatja a térségbeli kormányokat , hogy — a társadalmi feszültségek kialakulását megelőzendő vagy szavazóik rokonszenvének elnyerése érdekében — visszalépjenek a fájdalmas következményekkel járó , de elengedhetetlen további reformintézkedésektől .
Közöttük is első helyen említik a szakértők a politikai nyomásra évtizedeken át puha hiteleket nyújtó bankszektor átalakítását .
E téren azonban eddig kevés történt , ugyan több országban is meghirdették — az átláthatóság megteremtése szempontjából is fontos — külföldi pénzintézetek beengedését , de egyelőre alig akad erre példa .
Jellemzőbb a bizonytalankodás és a huzavona , mint például Dél-Koreában , ahol hónapok óta képtelenek tető alá hozni a Korea First Bank és a Seoul Bank már többször is bejelentett , de mindeddig elhalasztott eladását .
A várakozások ellenére szenzáció nélkül zárult a Gazprom rendkívüli közgyűlése : nem távozott tisztéről a céget irányító Vjahirev , a néhány héten belül másodszor újjáválasztott igazgatótanács élére pedig ismét a cég alapító atyját , Viktor Csernomirgyin exkormányfőt választották .
Megy vagy nem megy Vjahirev ?
Ezt találgatta heteken át a moszkvai sajtó azóta , hogy kiderült : a június 30-án megtartott évi rendes közgyűlés után újra össze kell hívni a Gazprom részvényeseit .
A Szergej Sztyepasin vezette kormány ugyanis bejelentette azt a szándékát , hogy négy helyett öt képviselőt delegál a Gazprom 11 fős igazgatótanácsába , amelynek élére egyébként a júniusi közgyűlés után Viktor Csernomirgyin exkormányfő , a cég alapítója s az azt operatívan irányító igazgatóság jelenlegi elnöke , Rem Vjahirev elődje került .
Korábban Nyikolaj Akszjonyenko első miniszterelnök-helyettes és Viktor Kaljuzsnij energetikai miniszter már tettek olyan értelmű nyilatkozatokat , hogy végre az állam ellenőrzése alá kellene vonni a Gazpromot , s sokan már kezdték temetni Vjahirevet , aki immár nyolcadik éve teljhatalmú úrként irányítja a világ földgáztermelésének 23 százalékát adó gigantikus vállalatot .
A megfigyelők zöme az igazgatótanácsban való állami részvétel növelését csak ürügynek vélte arra , hogy a rendkívüli közgyűlést kihasználva távozásra kényszerítsék Vjahirevet , akire a Kreml az utóbbi időben nem kis politikai nyomást gyakorolt , hogy rávegye az önkéntes lemondásra .
-LRB- Egyes lapértesülések szerint a titkosszolgálatok utasítást kaptak arra , hogy gyűjtsenek terhelő adatokat Vjahirevre és fiára , a Gazprom külkereskedelmi vállalatát , a Gazekszportot igazgató Jurij Vjahirevre nézve . -RRB-
Jelcin környezete régóta szeretne megszabadulni Vjahirevtől , akinek túlságos önállósága és a Jurij Luzskov moszkvai polgármesterhez fűződő jó viszonya a választások közeledtével egyre kétségesebbé teszi , hogy vajon a kormányzat a kampány során bele tud -e nyúlni a Gazprom kasszájába .
Csakhogy az igazgatóság elnökét kizárólag az igazgatótanács többségi szavazatával lehet elmozdítani posztjáról , viszont az államnak — amely már csak 38,37 százalékos részvénypakettel rendelkezik a Gazpromban — az augusztus 26-án megtartott rendkívüli közgyűlés után is csak öt képviselője van a testületben .
Az , hogy a Gazprom többi tulajdonosa elébe ment a kormány kívánságának , voltaképpen a Vjahirev-féle menedzsment együttműködési készségét jelezte .
Már csak azért is , mert mint Farit Gazizullin privatizációs miniszter , a gáztársaság igazgatótanácsi tagja a minap megerősítette , a kormány az idén egy újabb , 3,37 százalékos Gazprom-részvénypakettet is értékesíteni akar , azaz hamarosan tovább apad az állam részesedése .
Utoljára tavaly ősszel hirdettek pályázatot a Gazprom részvényeinek 2,5 százalékára , s azt a német Ruhrgas 660 millió dolláros ajánlatával nyerte meg , amely akkor további másfél százalékos részvénycsomag megvételére is opciót kapott .
Ez május végén meg is történt , s a Ruhrgas mintegy félmilliárd márkát fizetett azért , hogy üzletrészét a Gazprom esetében már meghatározónak számító 4 százalékra emelhesse -LRB- a 23,64 milliárd részvény körülbelül 30 százaléka természetes , 27 százaléka jogi személyek kezében van szétaprózva , míg a külföldiek tulajdoni aránya alig 5 százalék -RRB- .
Az orosz mamutcég tavaly 553,7 milliárd köbméter földgázt és 9,45 millió tonna gázkondenzátumot termelt ki , ami az 1997-eshez képest mintegy 4 százalékos növekedést takar .
A Gazprom nettó árbevétele a társaság éves beszámolója szerint meghaladta a 171 milliárd rubelt , ami az 1998-as orosz hazai össztermék -LRB- GDP -RRB- 6,3 százalékának , a szövetségi költségvetési kiadások több mint 34 százalékának felelt meg .
A Gazprom üzemi eredménye 61,5 milliárd rubel volt , ám a rubel leértékelődéséből fakadóan konvertibilis valutákban jelentős kötelezettségekkel rendelkező cég pénzügyi vesztesége az adózás után elérte a 42,5 milliárd rubelt .
A PriceWaterhouse-Coopers által a nemzetközi könyvviteli szabályok szerint elvégzett átvilágítás egyébként ennél jóval nagyobb , 147,2 milliárd rubeles veszteséget mutatott ki , s ebben a nyugati auditorok 72 milliárd rubeles működési ráfizetést hoztak ki .
A tavaly augusztusi pénzügyi válság következményeit súlyosbította , hogy 1998-ban a világpiacon nyomott maradt a szénhidrogének ára .
Így a Gazprom hiába növelte az előző évihez képest 3 százalékkal 120,5 milliárd köbméterre a földgáz exportját , valutabevételei csökkentek .
Márpedig a Gazprom számára a kivitel létfontosságú , hiszen a belföldi és a FÁK-piacon hagyományosan bajok vannak a fizetéssel .
Az orosz belföldi fogyasztók 1998-ban átlagosan csupán a leszállított gáz 11,7 százalékát , a FÁK-tagállamok vevői 8,6 százalékát egyenlítették ki pénzben , a többi vagy az orosz óriásvállalat 1999. január 1-jén összesen 135,3 milliárd rubelre rúgó kinnlevőségét gyarapította , vagy alacsony likviditású értékpapírok , illetve klíringelszámolás formájában folyt be .
A FÁK-országok — mindenekelőtt Ukrajna és Belarusz — 1998 végére 32,4 , az oroszországi vásárlók összesen 102,9 milliárd rubeles tartozást halmoztak fel a Gazprommal szemben .
Ami az utóbbiakat illeti , az adósok legnagyobb csoportját a az energetikai vállalatok alkotják , de a különböző , költségvetésekből finanszírozott szervezetek adósságállománya is csaknem elérte a 12 milliárd rubelt .
A belföldi nemfizetések problémáját jól érzékelteti , hogy az oroszországi fogyasztók össztartozása nem egészen 20 milliárd rubellel meghaladta a tavalyi folyó vásárlásaik értékét .
Vagyis az orosz reálgazdaság egyik fő hitelezője végső soron a Gazprom .
Éppen hatalmas kinnlevőségeire hivatkozva tud évek óta engedményeket kijárni az adóhatóságnál Vjahirev , aki azzal érvel , hogy ha már egyszer közvetve az állam is adósa a Gazpromnak , a kormány legyen megértőbb a céggel korábban keletkezett köztartozásainak átütemezésében .
Mindez azonban aligha menti fel a Gazprom jelenlegi menedzsmentjét a cég gazdálkodásának meglehetősen alacsony hatékonyságára vonatkozó vádak alól .
Annál is inkább , mivel a Kommerszant-Vlaszty hetilap úgy tudja , hogy a földgáz termelői árának mindössze 5-10 százalékát teszi ki az önköltség , a Gazpromnak tehát bőven vannak tartalékai .
Igaz , nem kis részben az IMF nyomására a profiltisztítás megkezdődött a Gazpromnál , tavaly például 107 — egyebek közt mezőgazdasági termeléssel , építőipari , valamint szociális és kulturális tevékenységgel foglalkozó — részleget alakítottak át önálló társasággá , s ily módon az alkalmazottak száma csaknem 33 ezer fővel csökkent , de a Gazpromnál és leányvállalatainál foglalkoztatottak létszáma 1999. január 1-jén még így is elérte a 278 ezret .
Elemzők vitathatónak tartják a Gazprom számos pénzügyi befektetését is .
Hogy milyen nagyságrendekről van szó , azt mutatja például , hogy 1998 végén csak a Gazprom által nyújtott bankgaranciák értékét 1,7 milliárd dollárra taksálták .
De eddig inkább vitte , mint hozta a pénzt a Gazprom által 1996 óta felépített médiabirodalom is , amelynek éppúgy része az NTV tévétársaság — a részvények 30 százaléka a gázipari cégé — , mint a Tribuna és Trud nevű moszkvai napilap vagy a több tucat egyéb regionális tömegtájékoztatási eszköz .
Vjahirevet támadták a Gazprom szálloda- és gyógyüdülőinek s különösen a Fekete-tenger partján lévő luxusingatlanoknak a fenntartása miatt is , mert azok nem az átlagos dolgozókat , hanem a társaság regionális vezetőrétegét és a moszkvai topmenedzsereket szolgálják .
Egyik fő célként a privilégiumok felszámolását tűzte zászlajára az az egyelőre hivatalosan nem bejegyzett érdekvédelmi szövetség is , amely Igor Csumak vezetése alatt a modern orosz kapitalizmus történetében először próbálja konszolidálni a több százezernyi Gazprom-kisrészvényes szavazatait .
Egyelőre nem sok sikerrel : Vjahirev a legutóbbi közgyűlésen Csumakot szó szerint kiparancsolta az ülésteremből .
A McDonald'séhoz hasonló globális hálózatot szeretne kiépíteni a Seattle-ből indult amerikai Starbucks Corporation , amely a kávézásból igyekszik divatot teremteni egyformára fazonírozott kávébárjaival .
Európában elsősorban az olaszok és a franciák híresek kávézóikról , ahol a fekete ital számos változatát készítik , fogyasztásuk pedig mindennapos szertartássá vált .
Az Egyesült Államokban ugyanakkor az átlagember " hosszú kávét " főz magának , s gyakran beéri azzal , amit a McDonald'sben és a hozzá hasonló gyorséttermekben olcsón megkaphat .
Éppen ezen a szokáson igyekszik változtatni a Starbucks Corporation , amely nemcsak arra vette rá az amerikaiakat , hogy igényes kávét válasszanak , s akár 3 dollárt is adjanak a papírpohárban fölszolgált italért , de gyorsan növekvő kávébárláncát globális hálózattá szeretné formálni .
A ma világhódító terveket dédelgető Starbucks a hetvenes évek elején még csak egy szűk körben ismert seattle-i kávékereskedő cég volt .
A változás akkor kezdődött , amikor 1982-ben a marketingfeladatok irányítására belépett az akkor 30 éves Howard Schultz , aki Brooklyn egyik szakadt negyedében nőtt föl , egyetemi tanulmányait tandíjhitel segítségével végezte el , s korábban a Xerox ügynökeként dolgozott .
A Starbuckshoz érkezve azt vette a fejébe , hogy olyan vállalkozást farag a cégből , amely jól fizető kuncsaftoknak minőségi és változatos ízesítésű kávét kínál , országszerte azonos mintára épített bárjaiban .
Az elgondolást tett követte , s elképzelései valóra váltásának megkönnyítése végett Schultz 1987-ben mintegy 4 millió dollárért megvette a Starbucksot , amelynek természetesen elnök-vezérigazgatója lett .
A cégnek ekkor még mindössze hat üzlete és alig száz alkalmazottja volt .
A kávébárok népszerűeknek bizonyultak , számuk 1991-re száz fölé emelkedett , ám csak az USA északnyugati részén és Chicagóban volt belőlük .
Az alkalmazottak száma elérte a hétszázat , a forgalom pedig az 57 millió dollárt , és Schultz ekkor döntött úgy , hogy a további terjeszkedés finanszírozása érdekében tőzsdére viszi a vállalatot .
A Starbucks részvénye 1992. június 26-án debütált az amerikai elektronikus tőzsdén , a Nasdaqon , a 17 dolláros kibocsátási ár a kereskedés első perceiben 21 dollárra emelkedett , a papír az aznapi adásvételben a második legkeresettebbnek bizonyult .
Schultz a számítottnál 5 millióval többre , 29 millió dollárra tett szert , záráskor pedig az általa 4 millióért megvett céget a piac 273 millió dollárra értékelte .
A Starbucks ezt követően is a tőzsde egyik kedvence maradt , s a befektetők az árfolyam-emelkedéssel a lendületes terjeszkedést honorálták .
A " kávébabrészvénynek " elkeresztelt papír felértékelődésével jól jártak az alkalmazottak is , akik nemcsak a vezetőkével megegyező kondíciójú egészségbiztosítást kapnak , de mindannyian bőkezűen mért részvényopcióhoz is jutottak .
A Starbucks a tőzsdére menetelt követő hat éve alatt mind forgalmát , mind nyereségét évi átlagban több mint 50 százalékkal növelte , s legutóbbi , 1998. szeptember 27-én végződött pénzügyi évét 35 ezer alkalmazottal , 1,31 milliárd dolláros bevétellel és 68,4 millió dollár adózás utáni nyereséggel zárta .
Az egyenszabású kávébárjaiban széles minőség- és ízválasztékot kínáló , ám italait papírpohárban felszolgáló Starbucks saját adatai szerint heti nyolcmillió amerikait lát vendégül , s 1996-ig kizárólag az Egyesült Államokban és Kanadában terjeszkedett , ahol jelenleg több mint 2 ezer egységet üzemeltet .
Ekkor nyitotta meg ünnepélyes körülmények között első kávébárját Tokióban , ahol sintoista papok imádkoztak azért , hogy a természet erői segítsék a Starbucks vállalkozását .
Az évi 200 poharas teljesítménnyel Ázsiában komoly kávéivónak számító japánok jelentette kereslet kielégítésére az amerikai cég 2003 végéig összesen 250 egységesre tervezi kibővíteni szigetországi láncát .
1998-ban a hatalmas élelmiszer-ipari céggel , a President Enterprises-zel létrehozott vegyes vállalata révén a Starbucks megjelent Tajvanon is , ahol a hagyományos teaivó kultúrát még az ötvenes években kikezdték a szigetre érkezett amerikai katonák .
Bár a Starbucks nyitott kávébárt Kuvaitban , Thaiföldön és Új-Zélandon is , a legnagyobb reményeket Kínához fűzi .
Négy évig csak pörkölt kávét szállított a külföldieket vendégül látó szállodák számára , s az idén januárban avatta föl első pekingi egységét , ahol elsősorban a kialakulóban lévő kínai középosztály tagjainak kínálja rafinált kávéfajtáit .
Az amerikai cégre az igazi megmérettetés mindazonáltal Európában vár , ahol a legtöbb országban kialakult kávézási szokásokkal kell fölvenniük a versenyt a tradicionalisták által a terjeszkedésben példaként tekintett McDonald's egyentermékeinek mintájára McCoffeenak csúfolt kínálatukkal .
A Starbucks az első nagy lépést akkor tette , amikor tavaly áprilisban mintegy 85 millió dollár értékű saját részvényéért fölvásárolta az 56 egységből álló brit Seattle Coffee kávébárláncot , amelynek létrehozatalát tulajdonképpen az amerikai vállalat inspirálta .
A Seattle Coffeet 1995-ben Scott és Ally Svenson alapította , a korábban éppen Seattle-ben élt amerikai házaspárnak ugyanis hiányzott a Starbucksnál megszokott kávékínálat .
Ezzel egyben a " műfajt " meg is honosították Nagy-Britanniában , ahol — miközben a kávéeladás már meghaladja a teáét — egymás után alakultak követői , mint az Aroma , a Costa Coffee , a Coffee Republic és a Pret A Manger .
A Starbucks a kontinensen még nincs jelen , ám a brit hídfőállást felhasználva 2003 végéig Európa-szerte félezer kávézót kíván nyitni .
Miközben folyik a földrajzi terjeszkedés , az amerikai cég megpróbálja a palettáját is szélesíteni , ám eredményei egyelőre felemásak .
Az idén tavasz óta az USA több államában azzal kísérletezik , hogy a kávé mellett szendvicseket és süteményeket is eladjon , amitől többek között azt reméli , " kiegyensúlyozza " a forgalmát .
Bevételeinek 40 százaléka ugyanis délelőtt 11-nél korábban keletkezik , a nap későbbi részében egyre kevesebben keresik föl kávébárjait .
Az amerikai The Wall Street Journal gazdasági napilap felmérése szerint azonban a szendvicsek és saláták nem ütik meg a Starbucks-kávéktól megszokott minőséget .
Elmaradt a várakozásoktól a PepsiCóval együtt szupermarketekben forgalmazott kávéital , a Frappuccino népszerűsége is .
Az amerikai cég azt is tervezi , hogy az immár közismert márkanevéhez az amúgy drágának számító kávéin , szendvicsein , salátáin és süteményein túl más termékeket is kapcsol .
Kávébárjaiban már most is forgalmaz CD-lemezeket , Schultz azonban a nívós háztartási eszközökön keresztül az ínyencségekig számos olyan dolgot kínálni szeretne , ami a Starbucks elsősorban megcélzott közönségének , a középosztálynak szánt " minőségi életérzést " sugároz .
Ez utóbbi megfogalmazása érdekében az idén a Time Warner médiabirodalommal együtt a kávébárjaiban 3 dollárért kapható , kéthavonta megjelenő magazint indított Joe néven , s a szolgáltatásaival és mondandójával a jól szituált nőket megcélzó Oxygen Media televíziós és internetes vállalkozással is szövetségre lépett .
A Starbucks életmód-filozófiájával maga is nyitni akar az internet felé , ám amikor június végén Schultz ismertette a számítógépes világhálóval kapcsolatos nagyra törő terveit , a részvényárfolyam egyetlen nap leforgása alatt 28 százalékot zuhant .
Pedig Schultz az üstökösszerű karriert befutott internetes aukciós cég , az eBay mögött álló befektetői csoport egyik tagjaként a világhálóhoz kapcsolódó üzlet jó ismerőjének számít , ám a befektetők mégsem bíznak a terveiben .
Igaz , ugyanakkor közölte , hogy a nyaktörő növekedési ütem mérséklődése miatt a jelenlegi pénzügyi évben a Starbucks nyeresége a tavalyinál ugyan magasabb lesz , de 10 százalékkal elmarad a várttól .
Volt minisztereket állít az osztrák kormány az ÖIAG élére , felértékelve ezzel az állami iparvállalatok részvénypakettjét ellenőrző szervezetet .
A közvélemény szerint azonban rossz válasz a globalizációra az állam gazdasági intervenciója , s a hazai iparvédelmet sem szolgálja a pártkatonák bevetése .
Még mielőtt kiírták volna a pályázatot az osztrák állami ipar egykori ernyőszervezete , az ÖIAG két élpozíciójára , már rég eldőlt , kik nyerik el a posztot .
Az állami ipart mindig is a magáénak érző koalíciós tag szociáldemokrata párt -LRB- SPÖ -RRB- már tavaly megkérdezte a 60 éves Rudolf Streichert , el tudná -e képzelni magát az ÖIAG vezérigazgatói székében — és Streicher el tudta .
A szabad idejében karmesterkedő politikus-menedzser feje felől éppen akkor adták el a Steyr céget az osztrák-kanadai milliárdosnak , Frank Stronachnak -LRB- HVG , 1999. február 7. -RRB- , s az állami iparban felnőtt Streichernek nem volt ínyére együtt dolgozni a vadkapitalista hírében álló új tulajjal .
Streicher mögött fényes karrier áll : hosszú éveken át az állami alumíniumtrösztnél , az AMAG-nál volt első ember , aztán miniszterként irányította az állami ipart és a közlekedést .
Volt köztársaságielnök-jelölt Thomas Klestil ellenében , majd visszatért a Steyrhez , s kiemelte a céget a veszteségzónából .
Mellesleg felügyelőbizottsági elnök a félig privatizált nemzeti légitársaságnál , az AUA-nál , ahol — a szakszervezeti sztrájkszerveződések leszerelése mellett — az ő érdemének tartják , hogy az AUA tulajdonába terelte a konkurens Lauda Air légitársaságot .
Bármilyen elismert szakember is Streicher , a közvélemény mégis felzúdulással fogadta jelölését , mivel abban a politikának a gazdaságba való visszatérését látja .
Nemcsak a visszaállamosítás réme tűnt fel , hanem a vállalati szinten az utóbbi időben már valamelyest mérséklődött " pártarányosításé " is .
Az SPÖ-vel közösen kormányzó kereszténydemokrata párt -LRB- ÖVP -RRB- ugyanis ragaszkodott a másik élpozícióhoz , a pénzügyi igazgató tisztségéhez , amelyet saját exminiszterével , a 48 éves Johannes Ditzcel töltet be .
Nem is titkolva , hogy a keménykezűnek tartott Ditztől Streicher megfékezését , az ÖIAG intervenciós hajlamainak a megakadályozását várják .
Gazdasági miniszterként Ditz ugyanis az állami befolyás visszaszorításának a programjával lépett fel .
Később átment az osztrák postához , de nagy csalódására nem ő lett a cégbirodalom első embere .
Most az ÖIAG-nál kárpótolhatja magát , s ezt úgy egyezteti össze korábbi nézeteivel , hogy állítja , a globalizáció miatt igenis szükséges egy olyan szervezet , amely vigyáz rá , a stratégiai fontosságú vállalatok , iparágak ne kerüljenek idegen kézbe .
A vagyonőri funkció létjogosultságát mindkét párt elismeri , s nem vitatják az amúgy a privátgazdaság fontosságát hangsúlyozó munkáltatói szervezetek sem .
Elvégre Ausztria a kis- és középvállalkozások országa , multinacionális cégei nincsenek , igazi nagyvállalatok csak azok , amelyek 1993-ig az állami ipari holdinghoz tartoztak .
Az egykoron irdatlan veszteségeket felhalmozó , a foglalkoztatás bástyáiként müködtetett monstrumokról van szó , az osztrák " vörös Csepel " darabjairól , amelyeket a kilencvenes évek elején átszerveztek , korszerűsítettek .
Az integrációs erőfeszítések azonban nem hoztak eredményt , s a kormány hat évvel ezelőtt úgy döntött , nem tartja egyben a vagyont , inkább — elsősorban tőzsdére vitellel , továbbá stratégiai partnerek felkutatásával — részlegesen magánkézbe adja a cégeket .
Az értékesítés feladatát a — hetvenes - nyolcvanas években még mérhetetlen hatalmú , mára azonban már csak ötven alkalmazottal dolgozó — vagyonügynökséggé avanzsált ÖIAG kapta meg , amely a családi ezüst eladásával eddig 74 milliárd schillinghez juttatta a költségvetést , s eladott részvényei révén csaknem megkétszerezte a bécsi tőzsde forgalmát .
Ma nála van az osztrák olajvállalat , az OMV 35 százaléka , az egykori Voest-vállalatok szétdarabolásából létrejött VA Technologies 24 százaléka , az acélipari VA Stahl 25 százaléka , a nemesacélgyártással foglalkozó Böhler Uddeholm 38,8 százaléka , az AUA 51,94 százaléka , az Austria Tabak 50,5 százaléka , a schwechati repülőtérvállalkozás , a Flughafen Wien 17,38 százaléka és Bergbauholding ÖBAG bányavállalkozás 100 százaléka .
Ez a cégtömeg évi 260 milliárd schillinges forgalmat bonyolít le , s 85 ezer embernek ad munkát .
Az ÖIAG-hoz csapták még — idegen testként — az állami nyomdát , a Staatsdruckereit és a Dorotheum aukciósházat , amelyek privatizációja is a szervezetre vár .
S ha mindez nem lett volna elég : a postai és távközlési vállalkozást — benne a telefonvállalatokkal , a postai hálózattal és az osztrák postabankkal — szintén az ÖIAG ellenőrzése alá vonták .
A vagyonőri teendőket a szociáldemokraták sokkal szélesebben értelmezik , mint a néppártiak .
Szerintük az osztrák állami tulajdonnak nem szabad egyetlen kulcsvállalatnál sem 25 százalék plusz egy részvény alá mennie , evégett akár a vállalat tőkeemelésével is lépést kell tartani .
Az SPÖ már játszik a gondolattal , hogy az ÖIAG-nál kint lévő 5,5 milliárd schillinges hitelt a cég saját tőkéjévé változtatja , nála hagyja a vállalati tulajdon után járó osztalékbevételt -LRB- évente mintegy 500 millió schilling -RRB- , s így megerősödve már van esély a 25 százalék megőrzésére .
Az SPÖ szerint azért is fontos az osztrák állami vállalatok központját Ausztriában tartani , mert ahol a centrum , ott folyik a kutatás-fejlesztés , ami pedig elemi fontosságú az osztrák gazdaság fejlődése szempontjából .
Törvénymódosítással elérhető lenne , hogy a pár éve még önmaga megszüntetését célul kitűző szervezet új jogosítványokat kapjon , s a tulajdonában lévő vagyon gyarapításáról is gondoskodjon .
Az októberi parlamenti választások közeledtével azonban az SPÖ sem tartja alkalmasnak az időt az állami iparra vonatkozó törvény megváltoztatására .
Az ÖIAG a viharos időkből még mindig tartozik 46 milliárd schillinggel az államnak , nem kellene újabb költségekbe vernie magát — figyelmeztetnek azok , akik tartanak az újabb állami feltámadástól , s egyáltalán nem érzik drámainak a külföldi tőke térnyerését .
" Isten óvja Ausztriát attól , hogy az ÖIAG stratégiát szabjon " — mondják szinte kórusban a már szanált vállalatok vezetői , akik közül a legmesszebb Richard Schenz OMV-vezér ment el : egyszerűen katasztrófának minősítette az exminiszterek kinevezését .
Több volt és jelenlegi minisztert és más magas beosztású moszkvai kormánytisztviselőt is hírbe hoztak azok az utóbbi két hétben megjelent nyugati sajtópublikációk , amelyek szerint két New York-i bankban dollármilliárdokat mostak tisztára orosz maffiózók .
Tovább dagad a Svájcban már korábban kipattant korrupciós botrány : egy koszovói albán származású építőipari vállalkozó állítólag Borisz Jelcin orosz elnök közvetlen környezetének megvesztegetésével szerzett zsíros moszkvai megrendeléseket .
Az orosz maffiára vonatkozó leleplezések valóságos lavináját indította el a minap a The New York Times tekintélyes amerikai napilap , amikor közzétette , hogy a nagy múltú Bank of New Yorkban vezetett számlákon keresztül több milliárd dollárnyi Oroszországból származó piszkos pénzt mostak tisztára .
Az újság értesülései szerint a brit és az amerikai titkosszolgálatok figyelmét egy bizonyos Benex Worldwide nevű off-shore cég keltette fel azzal , hogy New York-i számláján 1998 októbere és 1999 márciusa között mintegy 4,2 milliárd dollárt forgatott meg .
Az FBI szerint a Benex a Magyarországon is ismert orosz " keresztapa " , Szemjon Mogiljevics egyik fedőcége , amely először az YBM Magnex International kanadai tőzsdei csalása -LRB- HVG , 1998. május 30. -RRB- kapcsán tűnt fel az amerikai hatóságoknak .
A The New York Times úgy tudja , hogy a Benex Bank of New Yorknál nyitott számláján összesen több mint 10 milliárd dollár folyt át anélkül , hogy a pénzintézetnél gyanút fogtak volna .
Az eset további pikantériája , hogy a Benex számlája fölött az a Peter Berlin rendelkezett , akinek a felesége , Lyudmila -LRB-Lucy-RRB- Edwards a Bank of New York londoni részlegének alelnökeként a kelet-európai üzletekért felelt .
Nem csoda , hogy a botrány kipattanásakor előbb felfüggesztették , majd el is bocsátották az exszovjet bankigazgatót .
Az ügy másik főszereplője Edwards közvetlen főnöke , egyben földije és barátnője , az annak idején szintén Leningrádból kivándorolt Natasha Kagalovsky , a Bank of New York kelet-európai piacokkal foglalkozó elnökhelyettese .
Kagalovsky 1994 őszén ment férjhez Konsztantyin Kagalovszkijhoz , aki 1992 és 1994 között Oroszországot képviselte az IMF igazgatótanácsában , majd a moszkvai Menatep bank , később pedig a Jukosz olajtársaság elnökhelyettese lett .
Kagalovszkij is abból a fiatal közgazdászokból álló reformkörből indult , amelyet Jegor Gajdar és Anatolij Csubajsz neve fémjelez , Washingtonból való hazatérése után azonban a magánszférában kamatoztatta saját és újdonsült orosz-amerikai felesége összeköttetéseit .
Merthogy a Bank of New York elsősorban Natasha Kagalovskynak -LRB- előző nevén Gurfinkelnek -RRB- köszönhetően addigra a legnagyobb orosz bankok első számú amerikai partnerévé vált .
Mint a Kommerszant moszkvai gazdasági napilapnak adott múlt heti interjúban Kagalovszkij megjegyezte , felesége már 1993-as megismerkedésük előtt jó kapcsolatban volt a látványosan feltörekvő , a sokat vitatott privatizációban legaktívabb új orosz bankok vezetőivel , Vlagyimir Vinogradovval -LRB- Inkombank -RRB- , Mihail Hodorkovszkijjal -LRB- Menatep -RRB- , Mihail Fridmannal -LRB- Alfa-Bank -RRB- , Vlagyimir Potanyinnal -LRB- Onekszimbank -RRB- és Vitalij Malkinnal -LRB- Rosszijszkij Kregyit -RRB- .
Míg tehát Edwards személyén keresztül a szálak állítólag az orosz maffiához vezetnek , Natasha Kagalovsky révén befolyásos — egy egész korszakot jelképező — moszkvai kormányzati és üzleti körökre vetődött árnyék .
A The New York Timestól a milánói Corriere della Sera vette át a stafétabotot : a múlt héten szaftos részleteket szellőztetett meg a koszovói albán származású svájci üzletember , Behgjet Pacolli tulajdonában lévő Mabetex építőipari vállalat ügyében még az év elején -LRB- lásd keretes írásunkat -RRB- elkezdett vizsgálatról .
Mindezek után újabb fordulatot vett a Bank of New York körüli botrány is : előbb a The Wall Street Journal , majd az USA Today is megírta , hogy nem-csak prostitúcióból , kábítószer-kereskedelemből és különféle gazdasági bűncselekményekből származó pénzeket mosattak az Egyesült Államokban , hanem az Oroszországnak nyújtott IMF-hitelek egy részét is " eltérítették " , s a tranzakciókban a Republic National Bank szintén részt vett .
Az IMF-pénzek enyhén szólva sem rendeltetésszerű felhasználására különben már korábban fény derült -LRB- HVG , 1999. február 27. -RRB- , s a PriceWaterhouse-Coopers által elvégzett átvilágításról Moszkvában augusztus elején nyilvánosságra hozott jelentés be is bizonyította , hogy 1992 és 1996 között az IMF-kölcsönök egy részét az orosz jegybank a Fimaco nevű off-shore cégen és a párizsi Eurobankon keresztül a mesés hozamokkal kecsegtető orosz államkötvénypiacon fialtatta — csak 1996-ban , az elnökválasztás évében 1,2 milliárd dollár értékben .
De a legérdekesebb , hogy az USA Today szerint már összesen legalább 15 milliárd dolláros pénzfehérítési afférban igen magas beosztású moszkvai politikusok — így Oleg Szoszkovec , Potanyin és Csubajsz egykori miniszterelnök-helyettesek , Alekszandr Livsic , Jelcin elnök gazdasági tanácsadója , valamint Tatyjana Gyjacsenko , az elnök lánya és tanácsadója — is közreműködtek .
Az e heti Newsweek pedig már egyenesen azt állítja , hogy a Mogiljeviccsel kétes üzleti kapcsolatban állt orosz politikusokról készült CIA-listán Viktor Csernomirgyin exkormányfő neve is szerepel .
Az orosz fővárosban azonban mindenki cáfol .
Jelcin sajtószolgálata közleményben tudatta , hogy sem az elnök , sem felesége , sem gyermekei soha nem nyitottak külföldi bankszámlát , s a családtagok jövedelmeiket a törvényeknek megfelelően bevallották .
Hasonlóképpen visszautasította az USA Today állításait Livsic , Csubajsz és Potanyin .
Mihail Kaszjanov pénzügyminiszter kijelentette , hogy Moszkva minden egyes IMF-től kapott dollárral el tud számolni .
Helyettese , Alekszej Kudrin ehhez több nyilatkozatában is hozzátette : noha Moszkva eredménytelenül küzd a — független szakértők becslései szerint évi 20-25 milliárd dollárnyi — legális és illegális tőkekiáramlással , a problémát nem szabad tendenciózusan felnagyítani .
Márpedig a nyugati sajtópublikációk határozottan kampány formáját öltik , amelynek egyik célja a külföldi befektetők elriasztása .
A miniszterhelyettes az Eho Moszkvi kereskedelmi hírrádiónak adott interjújában más moszkvai elemzőkkel egyetemben a " vörös maffia " körül kirobbant botrány amerikai belpolitikai vonatkozásaira is felhívta a figyelmet , mondván , a republikánusok minden lehetőséget megragadnak , hogy lejárassák a Clinton-kormányzat egyébként sikeres külpolitikáját .
Egy biztos : a tavaly augusztusi pénzügyi válság súlyos következményeit , a befektetők bizalomvesztését csak lassan kiheverő Oroszország imázsának ez a mostani vádaskodás végképp nem tesz jót .
Nem is beszélve Jelcinről , akinek egyik fő külpolitikai törekvése mindig is az volt , hogy Oroszország csatlakozhasson a hét legfejlettebb ipari állam " klubjához " , ám második elnöki mandátumának lejártához közeledve egyre inkább egy banánköztársaság korrupt udvaroncoktól körülvett , tehetetlenül agonizáló diktátorára emlékeztet .
" Kizárólag kormányzati megrendeléseknek teszek eleget " — szerette hangoztatni a svájci Mabetex cég tulajdonosa , aki büszke volt arra , hogy a világ legmagasabb rangú politikusaival áll személyes kapcsolatban .
A 48 esztendős Behgjet Pacolli előfordult az amerikai elnök társaságában , tárgyalt többször Miloseviccsel , de üzleti sikereit főként Borisz Jelcinnek és a kazahsztáni államfőnek , Nurszultan Nazarbajevnek köszönhette , aki személyesen is meglátogatta őt luganói székházában .
A Jelcin család megvesztegetésével vádolt építési vállalkozó harminc esztendeje vándorolt ki Koszovóból egy tízgyermekes albán család legidősebb fiaként .
Németországban tányérmosásból , pincérkedésből finanszírozta közgazdasági tanulmányait , amelyeket Pristinában fejezett be .
Ausztria érintése után az eddigi végállomás , a svájci Tessin kanton következett .
Itt kereskedelmi alkalmazottként kezdte , de még a vasfüggöny lehullása előtt önállósította magát .
Vállalata , a Mabetex Project-Engineering AG 1990-ben kezdett Kelet-Európában acéllal , hússal üzletelni , kereskedett , aztán váltott : Szentpétervártól Szibériáig gyárakat , kórházakat , pénzintézeteket , szállodákat , kormányépületeket épített .
A Kreml 234 szobáját egy 180 millió dolláros megrendelés keretében rekordidő , nyolc hónap alatt varázsolta újjá , s ezért magától Jelcintől vehetett át kitüntetést .
Dőltek hozzá a " kölcsönösen előnyös " megbízások : az orosz kormány házát 89 millió dollárért renoválta a Mabetex , s jutott pénz — 72 millió — az 1993-ban szétlőtt moszkvai Fehér Ház mellett több Jelcin-rezidencia rendbehozatalára is .
A svájci érdekeltség látványos moszkvai " túlfoglalkoztatása " körülbelül egy éve tűnt fel az orosz főállamügyésznek , Jurij Szkuratovnak , aki a Moszkva és Bern között frissiben kötött maffiaellenes együttműködési megállapodás alapján svájci kollégájától kért segítséget .
Carla Del Ponte államügyész — aki szeptember 15-étől a hágai Nemzetközi Törvényszéken folytatja munkáját — orosz kérésre ez év januárjában házkutatást tartott a Mabetexnél , hatalmas iratmennyiséget foglalt le , és őrizetbe vetette a vállalat egyik alkalmazottját is , egy bizonyos Franco Feninit , aki 1991 és 1995 között a luganói Gotthard Bank orosz üzleteinek hitelbehajtója volt .
Az időközben szabadlábra került férfi megerősítette az olasz Corriere della Sera világbotrányt kavart múlt szerdai állítását , amely szerint a Mabetex három hitelkártyával kedveskedett Jelcinnek és két lányának .
Pacolli — és a 23 Kreml-dolgozó számlavezetésével megvádolt Gotthard Bank — ezzel szemben tagadja az ajándék kártyák létét , csupán egy 68 ezer frankkal megkönnyebbített hitelkártyáról tud .
Ezt a Mabetex a Svájcba sűrűn kiutazó orosz küldöttségek költségeinek fedezésére adta ki , a Kreml nagy hatalmú vagyonkezelőjének , Pavel Borogyinnak a nevére .
A Corriere della Sera azt is állítja , hogy a Mabetex 1 millió dollárt utalt át Borogyinnak , méghozzá egy budapesti bankszámlára , de az igazi címzett nem ő volt , hanem Borisz Jelcin .
Pacolli több választ is adott már erre az állításra : egyrészt azt mondta , hogy a pénzt egy magyarországi alvállalkozó cégnek fizették , másrészt hogy csupán " tűpénzről " , 99 ezer dollárról van szó , amelyet Jelcin magyarországi látogatásainak kisebb költségeire utaltak át .
Pacolli felháborodottan kéri ki magának a vegzatúrát , amely egyébként nem először sújtja őt .
Tartottak már nála 1992-ben is házkutatást , s többször pénzmosással , alvilági kapcsolatokkal , kábítószer-kereskedelemmel gyanúsították .
De az évek során nem csupán vagyona növekedett , hanem tekintélye is .
A különleges kazahsztáni kapcsolatok — a Mabetex egész kormánynegyedet varázsolt Almatyban elnöki rezidenciával , parlamenttel , külügyminisztériummal , és Astana néven saját légitársaságot működtet a kazah és az orosz főváros között — odáig fejlődtek , hogy Nazarbajev kétszer is kezdeményezte Bernnél , legyen Pacolli országa tiszteletbeli konzulja Svájcban .
A kezdeményezést a déli svájci tartomány is támogatta .
Érthetően , hiszen a busás keleti megrendelésekből Pacolli juttatott a helyi kis- és középvállalatoknak , kiskirályoknak .
A berni kormány azonban , amely Pacolli UCK-s kapcsolatairól is hallott valamit rebesgetni , külön indokolás nélkül kétszer is elutasította a konzuli kérelmet .
A svájci törvények szerint az üzleti célú " kenés " nem számít bűnnek , sőt kellő érveléssel az adóból is leírható .
Pacolli mégis bajban van : a nemzetközi botrány akkora , hogy a svájci bankok elutasították a Mabetex kérelmét tartozásainak átütemezésére .
Pedig nem kétséges , hatalmas kintlevőségei vannak : a korábban áldott kormánymegrendelések révén Oroszország 73 millió frankkal , Kazahsztán 25 millió frankkal tartozik a cégnek .
A francia haderőreform , amely 2002-ig hivatásossá alakítja át az egész hadsereget , súlyos válságba sodorhatja az eddig tisztán hivatásos állományú idegenlégiót .
A hagyományaira és különleges jogállására oly büszke testület létszámát a következő három évben 10 százalékkal csökkentik , s az sincs kizárva , hogy az egészet összevonják más hivatásos egységekkel .
A koszovói Mitrovicában a szerbek és az albánok szétválasztása , a bosszúra szomjazó albánok féken tartása volt a Kfor egyik legkomolyabb próbatétele az elmúlt hetekben .
Korábban , a NATO-erők bevonulásakor a francia szektorban az idegenlégió katonái haladtak az élen , ők végezték az aknamentesítést , ők szálltak szembe a szórványosan még felbukkanó szerb szabadcsapatokkal , ők kutatták fel a titkos fegyverraktárakat , tárták fel a tömegsírokat .
" Ez a külföldi bevetés nekünk ugyanolyan küldetés , mint az összes többi ; ezért vagyunk " — mondta alig titkolt büszkeséggel Piquemal hadseregtábornok , az idegenlégió főnöke , amikor koszovói jelenlétükről kérdezték a francia TF1 televízióban .
Az 1831-ben , Algéria gyarmatosításakor külön törvénnyel és toborzott külföldi menekültekből — elsősorban a júliusi forradalom támogatására érkezett lengyelekből és németekből — alapított és csakis külföldön bevethető idegenlégió meghatározó szerepet játszott Franciaország afrikai és ázsiai gyarmati háborúiban .
A hivatásos hadtest még ma is ott van a frontvonalban ; egységei részt vettek 1991-ben az Öböl-háborúban , ők biztosították 1992-ban az ostromgyűrűbe zárt Szarajevóban a légihídhoz szükséges leszállópályát , és harcoltak 1993-ban Szomáliában , ahol az amerikaiak kudarcot vallottak , nem ismerve ki magukat a helyi hadurak zűrzavaros viszonyai és harci módszerei között , ők viszont igen jól vizsgáztak .
Az idegenlégió közel 170 éves története tele van legendákkal és dicső haditettekkel — ezek helyét és dátumát ráhímezik zászlójukra : Krím 1854 , Mexikó 1863 , Tonkin 1885 , Algéria 1903 , Szíria 1925 .
Kétségtelen persze , hogy az idegenlégiós legendákat a könyvek és filmek is terjesztették .
Sok híres és kevésbé híres író járta meg a légiós kaszárnyákat — a magyar Rejtő Jenő mellett például a francia Blaise Cendrars , az olasz Curzio Malaparte — , s a két háború között divatos légiósregények tömege került a könyvesboltokba , nem egyből kalandfilm is készült .
A legendák születéséhez alapot adott az a rendkívül kemény , két hónapos kiképzés és kaszárnyafegyelem , aminek minden légiós köteles alávetni magát , s az évek során kikovácsolódó erős összetartás , amit a légió vezetői gondosan ápolnak .
Akár olyan " apróságokkal " is , mint a légió központjában , a Rhone torkolatánál fekvő Aubagne-ban berendezett idegenlégiós múzeum , vagy az a szokás , hogy a július 14-ei nemzeti ünnepen tartott párizsi díszszemléken , amikor a Champs-Elysées-n elvonuló elit alakulatok a diadalív alá helyezett elnöki tribün előtt általában kétfelé válnak , s így kerülik meg az emelvényt , az ellenzős kerek fehér sapkát és tarkóvédő kendőt viselő légiósok mindig együtt maradnak , mert ők " sohasem osztják meg soraikat " .
Ez a testületi büszkeség és legenda most veszélybe került .
Részint azért , mert a francia külpolitika az utóbbi években tudatosan csökkenti a külföldi , elsősorban afrikai jelenlétet , sorra hazarendeli a volt francia afrikai országokban korábban állomásoztatott katonai egységeket , így hamarosan bezárják a kongói és dzsibuti helyőrségeket .
Másrészt és még inkább azért , mert a francia haderőt fokozatosan hivatásossá teszik .
A szárazföldi hadsereg kötelékében eddig egyedül az idegenlégió állt kizárólag szerződéses önkéntesekből .
Most néhány éven belül az egész francia hadsereg így áll majd össze , s ezzel az idegenlégió elveszíti különlegességét , amit a " légiós gőg " és állandó kivételezettségigény miatt a légióval nem túlzottan rokonszenvező többi alakulat és fegyvernem egyáltalán nem bán .
Jean-Philippe Douin vezérkari főnök közlése szerint 2002-re 50 ezerre növelik a hivatásos katonákból álló gyors reagálású egységek létszámát , s ebből egy 35 ezer fős seregtest külföldön is azonnal bevethető lesz , megszüntetve a külföldre vezénylés jelenlegi törvényi korlátozását , ami egyelőre kizárólag az idegenlégióra nem vonatkozik .
Az 1996-ban még félmilliós francia haderő 2002-re 357 ezerre csökken , megszűnik számos egység és parancsnokság .
Ezen belül a jelenleg 8500 fős légiót 7700-ra karcsúsítják , s nincs kizárva , hogy pillanatnyi szükséglet szerint átvezényelnek tiszteket és önkéntes szerződéseseket más alakulatokhoz .
Ez a légiós különállás és különlegesség — a testületi morál alapja — elveszítésével járhat , kongatta meg a vészharangot Piquemal tábornok .
A légió létszáma a fénykorban , a múlt század végén és az első világháború idején elérte az 50 ezer főt is , majd az algériai és a vietnami háború után 10 ezer körülire apadt .
A marseille-i és a párizsi , a Gare de l'Esten működő toborzóirodákban manapság sokszor többen jelentkeznek egy-egy nap , mint ahányat egyáltalán felvehetnek .
A toborzás egyediségét még ma is az biztosítja , hogy — élve az erre vonatkozó törvényes felhatalmazással — a légióba jelentkezők , ha akarják , eltitkolhatják valódi személyazonosságukat .
Ezért vált hagyományosan a kalandvágyók mellett a múltjukkal szakítani akarók és a menekültek kedvelt célpontjává ez a sok misztikummal övezett hadsereg .
A történelem viharait követve jöttek ide mindig : a spanyol polgárháború után a Franco elől menekülő köztársaságiak , a Harmadik Birodalom összeomlását követően a felelősségre vonás elől futó volt nácik , később a kommunista országokból menekülő disszidensek , az afrikai gyarmati háborúk után gazdátlanná vált zsoldosok , a vietnami háború befejeztével a helyüket nem találó amerikaiak árasztották el rendre a légiós toborzóirodákat , és senkitől sem kérdezték , kicsoda , honnét jön .
A leszolgált első öt év után mód nyílt hosszabbításra is ; két vagy három szerződéses időszak -LRB- tíz-tizenöt év -RRB- után a légiós tekintélyes összeget gyűjthetett magának zsoldjából , s megkaphatta — akár álnevén is — a francia állampolgárságot .
A kemény kiképzés és a hosszú szolgálat igazi szolidaritást alakít ki a légiósok között , s ezt az intézmény szociális kedvezményekkel is igyekszik ápolni .
" Kétségtelen , hogy ma külföldi háborús bevetések helyett békefenntartó és humanitárius küldetésekre van szükség , és az új elvárásokhoz a mi fegyvernemünknek is igazodnia kell — nyilatkozta a minap Piquemal tábornok .
— De ha a politikai vezetés meg akarja őrizni a légiót , nem szabad a reformmal kikezdenie értékrendjét és összetartását .
Ha a reform veszélyezteti a kiképzési rendszerünket vagy az altisztek előléptetési lehetőségét , vagy például lehetővé teszi nők besorozását is az állományunkba , az egész építmény összeomlik " — figyelmeztetett .
A francia hadseregben ma már mindenütt szolgálnak nők , még a haditengerészetnél és a légierőnél is , csak az idegenlégióban nem .
" A légió természetétől idegen a nők jelenléte , itt férfiak fegyverbarátsága és összetartása határozza meg a testületi morált .
Bárhol szolgálhatnak nők , de nálunk nem " — szögezte le a tábornok , aki a testületért vívott pozícióharcban a múlt hónapban apró sikert könyvelhetett el : a francia atomcsapás-mérő erők telepítési helyén a jövőben az idegenlégió egy új ezrede biztosíthatja a logisztikai feladatok ellátását .
Újabb kemény ütközetre készülődnek a brit hadsereg gurka katonái .
Ez a Londont immár több mint 180 éve szolgáló , nepáli elit légió most azt akarja kiharcolni , hogy obsitosai ugyanolyan nyugellátásban részesüljenek , mint a brit haderő más , szigetországbeli tagja .
A hátrányos nyugdíjellátás egyik legutóbbi példájáról ország-világ is tudomást szerezhetett , amikor a Koszovóba bevonult brit békefenntartók két gurka katonája június közepén aknahatástalanítás közben életét vesztette .
Egyikük özvegye akkor brit napilapoknak elpanaszolta : kárpótlásként egy összegben mindössze 19 ezer font kifizetésével és mintegy évi 900 font özvegyi nyugdíj megállapításával akarják kiszúrni a szemét .
Ráadásul a jelenlegi szabályok értelmében ez utóbbi járandóság folyósítása öt év után meg is szűnik .
Az özvegy mindehhez még azt is hozzátette — idézte a panaszt a The Economist londoni hetilap — , hogy ha történetesen egy brit katona hitveseként gyászolna , akkor neki egyszeri 64 ezer font , valamint 15 ezer font éves nyugdíj járna .
A gurka harcosok veteránszövetségei azt is súlyos méltánytalanságnak tartják , hogy a leszerelő nepáli hadfiak , illetve gyermekeik az anyaországban nem kaphatnak automatikusan letelepedési jogot , munkavállalási lehetőséget és társadalombiztosítást .
Követeléseik teljesítésére a nepáli kormányt is mozgósították : szeptemberre tiltakozó felvonulást terveznek a nepáli főváros , Katmandu utcáin , hogy ily módon is felhívják a világ figyelmét az egyenlőtlen brit bánásmódra .
London mind ez idáig nem mutatott nagy hajlandóságot a nyugdíjak emelésére .
Azzal érvelnek , hogy Nepállal és Indiával — a gyarmattartó státus feladása után — egy 1947-ben kötött megállapodás rögzítette a gurka katonák javadalmazási besorolását is , s mivel ez az egyezmény még mindig érvényben van , őfelsége kormánya a nyugdíjak esetében is ehhez tartja magát .
Korántsem biztos azonban , hogy ez az álláspont sokáig védhető marad .
Már csak azért sem , mivel a gurkák hosszú küzdelem után már sikerrel kivívták egy másik hátrányosnak tartott gyakorlat megszüntetését : 1997 óta az aktív szolgálatot teljesítő gurkák is akkora zsoldot kapnak , mint bárki más a brit hadseregben .
A gurkákat a múlt század eleje óta toborozzák a brit haderőbe , azt követően , hogy a Kelet-indiai Társaság az indiai szubkontinens gyarmatosítása során meghódította Nepált is .
Ezek a Nepál hegyi törzseiből sorozott lövészek nevüket a Nepálban még a középkorban uralkodott Gurka-dinasztia után kapták .
E rettenthetetlen harcosok hírében álló katonák mindvégig hűen szolgálták a brit -LRB-gyarmat-RRB-birodalom érdekeit .
A két világháború csatáit több mint 200 ezren harcolták végig , 14 ezren haltak meg Galipoli , El Alamein , Szicília vagy a burmai dzsungelek véres frontjain .
A brit hadvezetés az elmúlt évtizedek során is bevetette őket a " legforróbb " pontokon , a falklandi háborúban , az iraki sivatagi viharban és most legutóbb a koszovói békefenntartó hadműveletekben , de mára a gurkák létszáma 3600 főre csökkent .
-LRB- A nehéz szolgálat ellenére az idén 36 ezren próbáltak bekerülni az alakulatnál megüresedett 230 helyre . -RRB-
Az eredetileg gyalogos gurkák ma már ugyanolyan korszerű , SA80 mintájú automata fegyverrel indulnak akcióba , mint brit bajtársaik , de felszerelésükhöz változatlanul hozzátartozik a félelmetes , szablya alakú , 45 centiméter hosszú kés , a kukri .
Jóllehet ezt többnyire ételkészítéshez használják , de ha elfogy a töltény , akkor a kukri még mindig halálos fegyver — nyilatkozta a BBC-nek egy marcona gurka a koszovói bevonuláskor .
Nyugat-Európában , az USA-ban és Japánban egyre több amatőr fotós vásárol digitális fényképezőgépet , s az új technika elterjedése előrevetíti a hagyományos papírkép-kidolgozás elsorvadását .
Az élelmesebb fotólaborok ezért igyekeznek úgy bővíteni szolgáltatásaikat , hogy se a papírkép-megrendelőket , se a " digitalizálódókat " ne veszítsék el .
Különös , egymásnak ellentmondó fejlemények mennek végbe a digitális fényképezés üzleti világában .
Bár ma még egy film nélküli — 600-800 dollárba -LRB- egy USA-dollár = 240 forint -RRB- kerülő — kamerával nemigen készíthető jobb minőségű felvétel , mint egy 100 dollár körüli hagyományos gépecskével , mégis egyre nő a digitális gépek forgalma .
Az amerikai Lyra Research Newton piackutató cég adatai szerint 1996-ban világszerte még csak 400 ezer elektronikus kamerát adtak el , tavaly pedig már 1,2 milliót , s az idei eladás a jelek szerint ezt is túlszárnyalja .
A hagyományos , úgynevezett kompakt fényképezőgépek tavalyi forgalma viszont 9 millió darab volt , ami azt mutatja , hogy az évek óta jósolgatott digitális áttörés még várat magára .
Ez persze nem véletlen .
Ha egy jó minőségű digitális felvétel A/4-es nagyítását összehasonlítjuk a nagyságrendekkel olcsóbb kisfilmes gépek fényképeivel , különösebb szakértelem nélkül megállapítható , hogy a digitális technika képminőségben még nem veszi fel a versenyt a régimódi fotográfiával .
Ennek az a magyarázata , hogy egy hagyományos filmkocka több millió képpontból áll , eddig a középkategóriájú , 800-1000 dolláros digitális gépek képátalakítója -LRB- CCD -RRB- mindössze 1,5-2 millió képpont — szakszóval : pixel — megkülönböztetésére képes , s ilyen képről legfeljebb 10 x 15 centiméteres papírkép készülhet .
Léteznek már nagy felbontóképességű masinák is , de ezek ára — a hozzájuk szükséges különleges képátalakítók miatt — csillagászati , több ezer dollárnál kezdődik , így elsősorban a profi fotósok érdeklődésére tarthatnak számot .
Hogy a digitális fotográfia fogyatékosságai ellenére is életképesnek mutatkozik a fejlett ipari országok piacán , az a számítógépek és főleg az internethasználat tömeges elterjedésének köszönhető .
Az új fototechnika piaci startja ugyanis egybeesett a világhálós boommal .
A korábban elsősorban csak " szövegömlesztésre " használt internet elkezdett színesedni : a felhasználók rájöttek , hogy a hálón remekül lehet képet , grafikát is továbbítani , következésképpen ugrásszerűen megnőtt a képek iránti igény .
Míg a digitális fényképezőgépek által produkált minőség a " papírvilágban " nem mindig elég jó , a komputer sokkal " elnézőbb " a digitális fényképezés legnagyobb gyengeségével , a korlátozott képfelbontással szemben , hiszen még a menő számítógép-monitorok felbontóképessége sem éri el az 1 millió pixelt .
Ha viszont a gép digitalizált formában bekerül a komputerbe , akkor ott már szinte tetszés szerint alakítható .
A digitális fotólaborban nem csupán a képek mérete , kivágása választható meg szabadon , de az egér egyetlen kattintásával a legkülönfélébb paraméterek -LRB- szín , kontraszt , fényegyensúly -RRB- is módosíthatók — amire a fényérzékeny , ezüst alapú fotográfia világában csak a laborok ügyes kezű mesterei képesek .
A digitális technika előretörése láttán piacelemzők nemrég még a hagyományos fotólaborok közeli halálát jósolták , most viszont úgy tűnik , az internet és a digitális fotó fellendüléséből leginkább az évek óta stagnáló forgalmú hagyományos fotóüzlet húzhat hasznot .
Ezt példázza a szakmában üstökösként feltűnt amerikai Seattle Filmworks cég , amely elsők között kínál újfajta szolgáltatásokat .
Valamennyi hozzájuk előhívásra beadott hagyományos filmet — felár nélkül — szkenner segítségével digitalizálják .
A képfájlokat ezután saját számítógépükön tárolják , s ezekhez az ügyfél az interneten keresztül — jelszava megadásával — hozzáférhet .
A képek a film leadása után 24 órával már " kiválthatóak " a világhálón , azután pedig a felvételek készítője a képernyő előtt , otthon , a karosszékében ülve eldöntheti , melyik képről kíván nagyítást készíttetni .
De az internetről letöltött képeket elektronikus levélben elküldheti barátainak , rokonainak is .
A rendszer sikerét jelzi , hogy a cég laborszerverén máris 20 millió képet helyeztek el , a napi gyarapodás pedig meghaladja az 1 milliót .
A digitálisan fotózó ügyfeleket sem veszítik el okvetlenül a laborok .
Ahhoz ugyanis , hogy a számítógépen megszerkesztett digitális képből jó minőségű papírkép legyen , nem elegendő egy átlagos minőségű otthoni vagy irodai nyomtató .
A fotóprinter , a hozzá való festékkazetta és a különleges papír viszont meglehetősen borsossá teheti az amatőr képek árát .
Ha tehát valaki nem készít sok képet , vagy különleges minőségre vágyik , jobban jár , ha digitális fényképei nyomtatását az erre felkészült fotószolgáltatónál rendeli meg .
Ehhez nem is kell elbumliznia a laborba , a képek elektronikus levélben továbbítva otthonról is megrendelhetők .
Mindez arra utal , hogy a filmes és a digitális technika még jó ideig együtt fog élni .
Aki máris szeretné birtokolni az új technikát , nehéz választás elé kerül .
Nem könnyű eligazodni a piacon kapható mintegy kétszáz modell között .
A kínálat még az eladók szerint is bénítóan hat a leendő vásárlókra .
Az egymással nem kompatibilis , eltérő technikai alapú gyártmányok miatt a szolgáltatások összehasonlítása is meglehetősen nehéz .
Ha valaki már járatos a filmes fényképezőgépek kattogtatásában , annak nem gond megtanulni egy-egy új géptípus vagy -széria kezelését , mivel a nyomógombok és más kezelőszervek elhelyezése már egy elfogadott rendszer szerint történik .
A digitális gépek esetében még nincsenek ilyen hagyományok , ráadásul akinek nincsenek számítógépes felhasználói tapasztalatai , az könnyen eltéved az elektronikus képalkotás útvesztőjében .
A leendő digitális fotósoknak arra is fel kell készülniük , hogy a film nélküli gépek az alkalmazott tárolási módszertől és a kép minőségétől függően , de mindenképpen csak véges mennyiségű digitális kép tárolására alkalmasak .
Ez nem okoz gondot , ha mód van a képeket áttölteni a személyi számítógép memóriájába .
Ám távol az otthontól , utazás közben könnyen szorult helyzetbe kerülhet a fotós .
Igaz , ilyenkor is lehetőség van a rosszul sikerült képek törlésére , esetleg olyan formátum választására , amelyik kevesebb tárolási memóriát fogyaszt , ám ezek a módszerek igazából csak tűzoltásra alkalmasak .
A legelegánsabb módszert a cserélhető memóriaegységek kínálják — csakhogy meglehetősen drágán .
Az a fotós , aki egy 64 megabájt kapacitású , úgynevezett SmartMedia memóriaegység beszerzésére szánja el magát , gyakorlatilag egy új gép árát hagyhatja a boltban .
Heves viták dúlnak a népszerű Salzburgi Ünnepi Játékok belga művészeti vezetője , Gérard Mortier körül , aki a jelek szerint két év múlva távozik helyéről .
Ténykedése nyomán azonban , úgy tűnik , a modern zene polgárjogot nyert Salzburgban .
Műsoron kívüli " előadás " adta az amúgy idén is számos zenei csemegével szolgáló ünnepi játékok legfőbb beszédtémáját , s a címe lehetne akár — Berlioz bemutatott művét parafrazálva — " Mortier elkárhozása " .
A fesztivál művészeti politikáját a kortárs zene középpontba állításával évek alatt fenekestül felfordító belga művészeti igazgatót , Gérard Mortier-t ugyanis a salzburgi tartományi vezetők egyenesen a pokolra kívánták .
Az előzmény : Mortier csak bizonyos feltételekkel lett volna hajlandó meghosszabbítani 2001-ben lejáró szerződését , ám a tartományi vezetők kaptak az alkalmon , hogy megszabaduljanak a reformjaival sokakat meghökkentő direktortól , s követeléseire nemet mondtak .
Igaz , Mortier lényegében az ünnepi játékok egész irányítási rendjét óhajtotta új alapokra helyezni , intendánsi szerepet szánva magának , vagyis teljhatalmat igényelt arra , hogy művészeti kérdésekben a jövőben egyedül ő hozzon meg minden érdemi döntést .
" Ehhez azonban egy 1950-es törvényt kellett volna megváltoztatni — és így utat nyitni egy intendánsi rendszernek — , miközben pénzügyi szempontból ez a törvény Salzburgnak igen előnyös .
A tartományi vezetők éppen ezért tárgyalni sem akartak erről " — tájékoztatta a HVG-t a fesztivált irányító igazgatói triumvirátus kincstárnok tagja , a koncertprogramokért is felelős Hans Landesmann .
A bombát tulajdonképpen nem is Mortier , hanem Thomas Klestil államfő robbantotta július végén elhangzott megnyitóbeszédében , amikor burkolt támadást intézett — egyesek szerint talán csak beszédírója rosszul sikerült fogalmazása miatt — a salzburgi direktor ellen .
Az elnök ugyanis megidézte a Jedermann írójaként ismert Hugo von Hoffmansthal osztrák költő fesztiválalapítói kiáltványában annak idején megfogalmazott " konzervatív forradalom " és " salzburgi világszínház " gondolatát , és harmóniát követelt konfrontáció , egyetértést provokáció helyett .
Szerinte a művészeteknek " a szépséget , a stílust és a jó ízlést " kell közvetíteniük .
Mortier szerint viszont a művészetnek nem lehet dolga , hogy " hamis paradicsomi állapotokat " tükrözzön .
Klestil " tiszta és félreérthetetlenül osztrák jelleget " kért számon a fesztiválon , amit Mortier a személye és az irányzata elleni támadásként értelmezett , valamint a " szirupos Mozart-fesztiválok " , az általa száműzött konzervativizmus visszasírásának .
Hozzátette : a nácik által egykor kirekesztett Arnold Schönberg , Alban Berg vagy Anton Webern sem volt " kevésbé osztrák " , mint azok , akiket az államfő pártfogol .
Az éles stílusban reagáló művészeti igazgató közben nemcsak Ausztria jelenlegi első emberével rúgta össze a port , hanem az ünnepi játékok elnöknőjével , Helga Rabl-Stadler asszonnyal is .
Annyira , hogy kijelentette : a jövőben nem hajlandó együtt dolgozni az igencsak kevéssé avantgárd nézeteket valló hölggyel .
Rabl-Stadlernek persze esze ágában sem volt felállni székéből , hiszen ő éppen annak a tartományfőnöknek a hathatós támogatását élvezi , aki már régóta a legszívesebben Salzburg falain kívül látná Mortier-t .
A fesztivál jövője így egyszeriben téma lett .
A Salzburgba járók észlelhették , hogy a patinás Café Tomaselliben már nemcsak az előző esti opera-előadás vitákra ingerlő rendezői felfogása vagy a világsztár vendégénekesek és karmesterek teljesítménye került terítékre a bennfentes salzburgi " mindentudók " kávéházi vitáiban , hanem legalább annyi szó esett a végéhez közeledő Mortier-korszak mérlegéről is .
Sokan persze inkább mennybe menesztenék , semmint pokolra küldenék a megújító lelkületű , művészi igazáért bármikor harcra kész Mortier-t , ám legfőbb híveinek sem sikerült maradásra bírniuk .
A belga direktor két év múlva — legalábbis ez a helyzet ma — búcsút int Mozart városának .
Addig is egy sebtében összehívott " kinevezési bizottság " kapta feladatul , hogy november 30-áig három jelölt nevét tegye le a végső döntést meghozó kuratórium asztalára , ki legyen az új művészeti vezető .
" Egy ügybuzgó menedzser és egy széles körben elfogadott művész párosát tartanám a legjobb megoldásnak " — hangoztatta Hans Landesmann , hozzátéve : el tudná képzelni azt is , hogy a menedzsert többtagú művészeti tanács segíti , mégpedig nem úgy , hogy minduntalan beleszól az ügyvezetés rövid és hosszú távú döntéseibe , hanem úgy , hogy elvi iránymutatásaival ténylegesen megkönnyíti a dolgát .
" Sok függ az október eleji választásoktól , attól , milyen összetételű lesz az új kormány , s ki irányítja majd a kulturális tárcát " — fűzi még hozzá Landesmann .
Bár Mortier csak két év múlva távozik , az utódról máris folynak a találgatások .
Felvetődött Giuseppe Sinopoli olasz karmester , a zürichi operát vezető osztrák születésű Alexander Pereira , az ugyancsak osztrák dirigens Nikolaus Harnoncourt , illetve a ma még Berlinben munkálkodó , igaz , a Berlini Filharmonikusok megüresedett fő-zeneigazgatói posztjáról nemrégiben lecsúszott izraeli pianista-dirigens , Daniel Barenboim neve is -LRB- Mortier szerint " oldalán Wagner dédunokájával , Eva Wagnerrel remek kettőst alkotnának " -RRB- .
Mások a korosodó , de ma is fáradhatatlan Lorin Maazelt , illetve a magyar származású Christoph von Dohnányit üdvözölnék örömmel a játékok új művészeti pápájaként .
Ma persze még Mortier az úr Salzburgban .
S ellenfelei támadására fittyet hányva elhozta ide a ma élő komponistanemzedék krémjéhez tartozó olasz Luciano Berio egyik modern darabját , és Ferruccio Busoni Doktor Faustja mellett színpadra állította Hector Berlioz Faust elkárhozását , a katalán La Fura dels Baus színházi együttes parádésan pergő megvalósításában .
Egyértelmű sikernek könyvelheti el , hogy a sokáig kizárólag klasszikusokhoz szoktatott , jómódú salzburgi publikum idővel hajlandónak mutatkozott befogadni a kortárs zenét is .
Az persze korántsem örvendetes , hogy a játékok — Mortier az ifjúságot jelentős bérleti kedvezményekkel megnyerni kívánó reformjai közben is — igazából csak szűk fizető réteg előtt van nyitva , hiszen a jó jegyekhez nem kevesebb mint 3400 , illetve 4200 schilling -LRB- 1 schilling = 18 forint -RRB- leszurkolásával lehet hozzájutni .
S bár a fesztivál feltehetően más kezekben is veszteséges lesz — " a 650 millió schillinges költségvetést az idén is tetemesen túlléptük " , árulja el a kasszát kezelő főkincstárnok — , némi vigaszt jelenthet , hogy sikerült megtalálni a játékok eddigi történetének legnagyvonalúbb mecénását , aki ötéves időszakra 6 millió dollárt adományozott .
Alberto Vilar kubai származású amerikai üzletember fotója ott is díszeleg a minden műsorfüzetbe kötelezően behelyezett szórólapokon .
Nincs családja , a zenére áldoz .
Először — évekkel ezelőtt — 60 ezer dollárt adott a fesztiválnak , de tavaly egy Mortier-val és a kincstárnokkal elfogyasztott ebéd közben már 1 millió dolláros csekket nyújtott át az idei Maurizio Pollini-sorozatra és Berlioz Faust elkárhozásának színpadra állítására .
Az ő közbenjárásának köszönhető , hogy New Yorkban már megnyílt a salzburgi fesztivál irodája , s hogy irodát nyitott Salzburgban az ünnepi játékok amerikai barátainak köre is — mondja még el Hans Landesmann .
Mortier ugyanakkor — épp a nagyobb pénzbevétel miatt — kénytelen volt beletörődni , hogy a meghittebb környezetet kívánó Don Giovannit a hatalmas , 2200 fős fesztiválházban vitesse színre .
S vesztesen került ki a Bécsi Filharmonikusokkal folytatott tárgyalásokból is , mert nem tudta rávenni a patinás zenekar vezetését , legalább Salzburgban szakítsanak ama gyakorlatukkal , hogy más zenészek játszanak a próbákon , és mások az előadásokon .
Sir Simon Rattle angol karmester emiatt nem vállalta el például a Figaro házassága dirigálását a 2001-es szezonban , amikorra a távozó Mortier — nagyszabású fináléként — nem kevesebb mint kilenc opera bemutatóját tervezi .
Goethe születésének idei , 250. évfordulóján Németország ezúttal a német egységet ünnepli — állítja Dalos György -LRB- 56 éves -RRB- író , a berlini Magyar Ház júniusig volt igazgatója , az idei frankfurti könyvvásáron való magyar irodalmi bemutatkozás egyik kurátora .
Mint mondja , a nevével is fémjelzett , támadások kereszttüzébe került eredeti frankfurti magyar koncepció hatalmi felülbírálatát elfogadja , mert örvendetesen bővült a németre fordított magyar művek listája .
HVG : A költő születésének 250. évfordulójára , nyár végére tetőpontjához érkezett Németországban a Goethe-év ; poharakon , pamuttrikókon tűnt fel a német géniusz arcmása , új könyvek garmada jelent meg róla , magukra valamit is adó lapok a címlapjukon emlékeztek meg az eseményről .
Mivel magyarázható ez a példátlan siker ?
D. Gy. : Elsősorban azzal , hogy korántsem irodalmi kérdésről van szó .
Azt is mondhatnám , hogy az " egyesült német Goethe " a mostani ünnepség tárgya .
Feltehetőleg nem egyedül vélem úgy , hogy a nagy német költők közül Goethe a legkevésbé német , egyetemessége már életében abszolút világhírt hozott neki .
Ez a keleti és nyugati tartományokban is megkérdőjelezhetetlen tekintélyű Goethe válhatott most az összekötő kapocs szimbólumává .
HVG : Mit lehet Goethében egységesíteni ?
Miben tért el egymástól a kelet- és a nyugatnémet Goethe-kép ?
D. Gy. : A keleti tartományokban a költőt kezdettől fogva beszorították a " nemzeti kulturális örökség " elnevezésű programjukba .
Az " irodalomtörténeti kiemelés " jól ismert módszerével a valóságosnál ideologikusabb Goethét hívtak elő : a klasszicizált költő műveit állították előtérbe .
Jellemző példa erre , hogy egyházellenes propagandára használták fel költeményeit , mondjuk a Prométheuszt vagy a kereszténységgel vitázó , szép balladáit , elsősorban a Korinthusi menyasszonyt — amelyben a pogány és a keresztény szülők eredetileg egymásnak szánt gyerekei Rómeó és Júlia konfliktusban halnak meg .
Az NDK-ban Goethét inkább a hivatalosság piedesztáljára állították , s ezzel kissé unalmassá tették .
Bár paradox módon épp a cenzúrával sújtott vidékeken maradt nagy súlya minden valamirevaló olvasmánynak , tehát magának Goethének , s talán az sem véletlen , hogy a Werther folytatásai , illetve variánsai keletnémet írók tollán születtek meg .
1949 után az NSZK ugyancsak Goethe nevével fémjelezte magát , az alapító politikusok a klasszikus német gimnáziumok kultuszát folytatva hozták létre a Goethe-intézeteket szerte a világban — számuk ma már 380 .
Más kérdés , hogy e reprezentatív szerepeltetés mellett a goethei életmű gondozását inkább a germanistákra hagyták .
S megfigyelhető : a goethei gondolatok a nyugati tartományokban a köznapi beszéd fordulataivá váltak .
A halász című balladájából az a sor — Vidor Miklós fordításában — , hogy " a kar kinyúlt , utána hullt " a politikai publicisztikában bevett fordulattá vált , amikor eldönthetetlen , hogy valakit átcsábítottak egy másik pártba , vagy önmaga jelentkezett az ellentáborba .
HVG : Maradt -e még felfedeznivaló a goethei életműből , hiszen tavasszal az is irodalomtörténeti szenzációként tálaltatott , hogy az NDK-ban 1970-ben a költő csontjait kiásták , megvizsgálták , majd örök időkre konzerválták ?
D. Gy. : Az életmű ismert .
A két Németországban két Goethe-összkiadás is készült , s bennük nemigen akad helyreigazítanivaló .
Az viszont akár természetesnek is mondható , hogy a 84 évet élt Goethe hatalmas életművéből koronként más és más került előtérbe .
A prózaíró után most a játékosabb , az erotikát költészetbe olvasztó költő kezd az érdeklődés előterébe kerülni .
HVG : Amikor 1934-ben Werther szerelme és halála címmel Goethe regénye Szabó Lőrinc fordításában látott napvilágot Magyarországon , a kötet előszavában szerepelt az a megjegyzés , hogy " Goethe életét , műveinek magyarázatát többen olvassák , mint magukat a műveit " .
Itthon ma már a művek magyarázatát sem igen olvassák , a negyed évezredes évforduló — a " kötelező " megemlékezéseken túl — nem keltett visszhangot .
Vajon miért ?
D. Gy. : Ennek sok oka lehet , kezdve attól , hogy a német irodalmi szellem hatása a század első felétől Magyarországon fokozatosan visszaszorul , addig , hogy az irodalom az utóbbi évtizedben — szabaddá válásával párhuzamosan — kevesek ügyévé változott .
Bár Goethe nálunk ma nincs divatban , korántsem bizonyos , hogy ez mindig így lesz .
Ki tudhatja , hogy a németországi kultusz mikor vet majd ide újabb hullámokat ?
Goethe alkotásai a magyar irodalomra mindig is óriási hatással voltak .
Utalhatok a Madáchot a Tragédia megírására ihlető Faustra , a Nyugat költőinek hatalmas Goethe-kultuszára , arra , hogy a húszas években sajátos költői verseny eredményeként A vándor éji dalának 18-féle nagyszerű fordítása született .
Kiszámíthatatlan , hogy egy-egy klasszikus mitől válik hirtelenjében aktuálissá , mitől és mikor érzik úgy az emberek egy műről , hogy " ezt akár ma is írhatták volna " .
HVG : Az októberi frankfurti könyvvásáron hatalmas Goethe-kiállítást is rendeznek , s több száz magyarországi Goethe-kiadványt is bemutatnak .
Magyarországnak mégsem ez a nagy esemény , hanem a díszvendégi státus .
Az élesen kifogásolt , majd az Orbán-kabinet intézkedése nyomán felül is bírált kiindulókoncepció kidolgozói közül már csak ön van " hivatalban " .
Mi maradt az eredeti elképzelésekből ?
D. Gy. : Nem szeretném kisajátítani például Miklós Tamás vagy Radnóti Sándor ötleteit , tehát mondjuk úgy , abból indultunk ki : a magyar irodalom addigi németországi jelenlétére építve bővítjük a kört .
Nyolc-tíz olyan szerzőt említhetnék -LRB- elsősorban Esterházy Pétert , Kertész Imrét , Konrád Györgyöt , Nádas Pétert , Szabó Magdát -RRB- , akinek német nyelvterületen eddig 5-15 , további 15-20 írónak pedig 1-3 kötete jelent meg .
Az ő népszerűségükre hivatkozva próbáltunk volna kedvet csinálni a német kiadóknak , hogy másokat is adjanak ki .
Az előző kormányzat nem ismerte fel : nyomorúságos pénzeszközökkel nem lehet propagandát csapni az irodalomnak .
Pedig nem egy esetben a jelképes támogatás is elegendő lett volna , ám azt sem lehetett megszerezni .
HVG : Tavaly nyáron viszont a korábbi 200 millió helyett 600 millió forintra gyarapodott a bemutatkozásra fordítható pénz .
Az eredeti koncepciót s főleg a kiválasztott művek listáját alaposan kibővítették , mondván , az csak egyfajta irodalmi kánont képviselt , s túlreprezentált volt benne a " zsidó tematika " .
S úgy tűnik , meghallgattatott Borbándi Gyula kritikája is , hogy ne azok kapják a pénzt , akik külföldön anélkül is meg tudnak jelenni .
D. Gy. : Abban valóban igaza volt az új kormánynak , hogy a lista nem teljes spektrumában képviselte a magyar irodalmat , ilyen képviseletet azonban nem ismer az irodalom .
Nincsenek " helyes arányok " , a német irodalom valamennyi irányzatát sem lehetne átültetni Magyarországra .
Említhetném Uwe Johnson Évnapok című regényciklusát — amelyben egyébként zseniális fejezet olvasható az 56-os magyar forradalomról is — , mégsem hiszem , hogy a közeljövőben megjelenne magyarul .
Ottlik Géza Iskola a határon című regénye vitathatatlan remekmű , mégis hiába jelent meg ez idáig két igen jó fordításban , az NSZK-ban is és az NDK-ban is , visszhangtalan maradt a német nyelvterületen .
Ami pedig azokat a politikai jellegű támadásokat illeti , amelyek nem bizonyos szerzők kimaradását , hanem a listán lévőket helytelenítették , nos , azok eltekintenek attól az apróságtól , hogy e szerzők műveit német kiadók , mondhatni menetrendszerűen , jelentetik meg , s ez a magyar államnak egyetlen fillérjébe sem kerül .
HVG : A végleges listán az ön neve hat alkalommal is szerepel ...
D. Gy. : Ez igaz , az állításban mégis jókora a csúsztatás .
Három antológiát szerkesztőként jegyzek ugyanis , s e kötetekben 45 olyan magyar írót , illetve költőt mutatok be , akik a mai német olvasóközönség számára jobbára ismeretlenek .
S ha szerénytelenül hangzik is , megjegyzem , nekem ahhoz nem volt szükségem a frankfurti vásárra , hogy a német könyvpiacon erre az alkalomra is megjelenjek .
HVG : Az új , bővített listát már a frankfurti könyvvásár főigazgatója , Peter Weidhaas is visszaigazolta , mondván , a magyarok máris sikeresek , mert korábban egyetlen díszvendég ország sem jelentkezett ennyi könyvvel .
Végül is ön elfogadta , hogy az elképzeléseit felülbírálták ?
D. Gy. : Az irányítást kézbe vevő új kulturális kormányzat bizonyos pozitív diszkriminációval lehetővé tette jó néhány magyar kiadónak , hogy további magyar szerzőket jelentessen meg német nyelven .
A lista bővülése elsősorban ebből fakad , illetve abból a tematikai gazdagodásból , hogy nemcsak irodalmi , hanem társadalomtudományi kiadványok is megjelennek majd .
Kétségkívül példátlan lesz ez a szereplés , a tavalyelőtti díszvendég Portugália például mindössze húsz kötettel reprezentálta magát .
Míg tehát valóban örömmel fogadom a változást , van bennem egyfajta félsz is : a túltermelés nem okoz -e valamifajta túltelítettséget .
De hát végül is csak az marad meg — ami megmarad .
Heti rendszerességgel van doppingbotrány a sport világában .
Nemrég a világ -LRB- egyik -RRB- legjobb vízilabdázója , egy magyar fiú olaszországi doppingtesztje lett " nem negatív " .
Ő formai hibát el is ismert ; használt ugyan valamiféle szteroidtartalmú kencét , de azt elfelejtette kellően adminisztrálni .
Doppingügyek alapdilemmája az ilyen kérdés , nevezetesen hogy az inkriminált anyag csakugyan kenőcs -e vagy — az egész púder .
1999. március 1-je óta , ha ilyen botlás hazai sportversenyen történnék , abból hajmeresztő jogi meglepetések és ellentmondások származ-LRB-hat-RRB-nának .
Lássuk egy elképzelt itthoni doppingvétség jogi csűrcsavarjait !
Tavasz óta nemcsak a drog kapcsán következett be Btk.-szigorítás , hanem új bűncselekmény lett a " visszaélés teljesítményfokozó szerrel vagy módszerrel " nevű deliktum is -LRB- Btk. 283/B. § -RRB- .
Így a papírforma szerint a doppingoló köztörvényes bűnöző .
Senki ne " etesse " tisztázatlan — és tisztátalan — szerekkel gyermekeinket !
Muszáj azonban jelezni , hogy egy és ugyanazon " cselekményből " jogi ellentmondások , illetve képtelenségek sorozata származhat , mivel elmaradt a szakmai és jogi összefüggések és konzekvenciák értő harmonizálása .
Tegyük fel , hogy egy -LRB- magyar vagy itthoni versenyen részt vevő külföldi -RRB- sportoló megbukik a doppingpróbán .
Ezzel — a sportbeli elmarasztalás szempontjából — azonos értékű , ha ellenszegül a kontrollnak , vagy ha csal közben .
A sporttal kapcsolatos elmarasztalás gyakorlatilag az objektív -LRB- feltétlen , tehát kimentést alig tűrő -RRB- felelősség alapján áll .
Akinek tehát az A és a B mintája egyaránt pozitív , az magyarázkodhat -LRB- nem tudta , összeesküvés történt -RRB- , mégis majdnem biztosan el fogják tiltani .
Ebben a nemzeti sportszövetségek megalkuvók lennének ugyan , ellenben a nemzetközi sportszervek könyörtelenek .
Csakhogy egy kétéves vagy örökre szóló eltiltás létalapjától , kereső foglalkozásától foszthatja meg — apelláta nélkül — a bukott sportolót .
Demokratikus jogállamban testidegen megoldás az , hogy nem -LRB-büntető-RRB-bíróság jogerős , foglalkozástól eltiltó ítélete tesz valakit földönfutóvá , hanem az öntörvényű sportvertikum .
Jogállami követelmény , hogy az ember alapjogát érintő döntés törvény alapján , továbbá ésszerű időn belüli , fair eljárásban , bírósági végponttal szülessék .
A doppingvétségen megbukott sportoló -LRB- no és persze az edző , az orvos , a gyúró -RRB- büntető- , polgári vagy munkajogi elmarasztalása ugyanakkor más : a vétkességi jogi felelősség alapján nyugszik .
Eszerint — nagyon leegyszerűsítve — aki állít valamit , azt bizonyítsa is be ; az eljárás alá vont személynek széles körű védekezési jogai , eszközei vannak ; végső soron akár a nemzet-LRB-köz-RRB-i sportszervet is hazai bíróság elé citálhatja ; kártérítési pert nyerhet meg és így tovább .
Rutinszerűen előfordulhat , hogy a rendőrség hivatalból nyomoz -LRB- majd -RRB- a doppinglebukást követően , de nem jön össze elegendő terhelő bizonyíték , így a bűnügy megfeneklik — vagy a bíróság előtt megdől , ám a sportfegyelmi eltiltás külön pályán mégis célba ér .
Az eltiltás miatt teljesíthetetlenné válik a klubbal kötött munka- vagy vállalkozási szerződés , tehát valaki kártérítést követel .
Egy itthon elszúrt ügy nemzetközi jogvédő fórum elé is kerülhet .
Az európai jogi fórumok ellenben rendszerint nem honorálják a sport különútjait .
Dióhéjban összefoglalva , az a nemzetközi trend , hogy a sportnak is tiszteletben kell tartania az emberi jogok , a jogállamiság , a nemzetközi konvenciók s a verseny tisztaságának és egyenlő esélyeinek elveit .
Mindez egyelőre kellemetlen , futurisztikus vízió , de hamar belenőhetünk .
Ha egyáltalán van tanulság , akkor az az , hogy nem elég csak papolni a megelőzés jelentőségéről , hanem intézményesíteni kell a tiszta , mégis eredményt hozó felkészítés megoldásait .
Egy törvényi újításnak pedig olyan jogtisztító megalapozáson kellene nyugodnia , melyben a Btk.-szigor az ultima ratio , nem pedig az első csapás illúziója .
Torgyán József a költségvetési pénzek elosztásáról szóló kormánydöntés után is azt harsogja bele minden tévékamerába : kitart 413 milliárd forintos igénye mellett .
Elvégre a pénzügyminiszter is elismerte : igénye jogos , csak éppen nem lehet minden igényt egyszerre kielégíteni .
Ő , Torgyán József tehát meg fogja mutatni a pénzügyminiszternek , ha maga nem boldogul , hol lehet forrásokat találni : csökkenteni kell a jegybanki alapkamatot , és akkor majd kevesebbet kell a költségvetésből kamatfizetésre költeni , meg kell akadályozni , hogy a bankok részvényekkel fizessenek munkatársaiknak , és akkor majd több adót fizetnek a banki dolgozók , emelni kellene a bányajáradékot és így tovább .
Elvégre ha a többletigény jogos , akkor forrást kell hozzá találni .
És ennek a logikának a szempontjából közömbös , hogy mennyire valóságosak a Torgyán által " talált " többletforrások , és hogy mennyiben egyeztethető össze az adók kiterjesztése -LRB- mert hiszen arról van szó -RRB- a kormány deklarált gazdaságpolitikájával , a pénzügyminiszter szándékaival .
Járai , amikor az agrártámogatásokra irányuló többletigény elutasítását indokolta , igyekezett lojális maradni a koalíciós párt iránt , és ezért egy régről ismert formulát alkalmazott : az igény jogos , csak most éppen nincs rá pénz .
És ezzel maga ugrott be a csapdába , amelynek fedelét Torgyán rögvest rá is csapta .
Amikor fő tevékenységem még a tudomány volt , és a tervgazdaságok beruházási ciklusaival foglalkoztam , felfigyeltem egy ott fontos összefüggésre .
A tervgazdaságban , ahol nem működik valódi gazdasági kalkuláció , a központi tervezőnek nincs eszköze a versengő beruházási javaslatok közötti ésszerű választáshoz .
Az ötéves tervek készítésekor így a javaslatok egy részét elfogadták , másik részére pedig csak azt tudták mondani : az igény jogos -LRB- hiszen a termék iránt , melynek termelését növelni akarták , a hiánygazdaságban volt igény -RRB- , de nincs rá pénz , a beruházást el kell halasztani .
A javaslat a következő időszakban így újra megjelent , a végtelenségig növelve a beruházási összkeresletet .
A piacgazdaság logikája más , itt megbízható árak , kamatok , árfolyamok állnak rendelkezésére a szigorú gazdasági kalkulációhoz , s ezek alapján el lehet dönteni : ésszerű -e megvalósítani egy-egy beruházást , fejleszteni valamely termelési irányt .
S a gazdasági kalkulációról akkor sem lehet lemondani , amikor a költségvetés osztja el az adófizetők pénzét , amikor gazdasági célok állnak versenyben egymással .
A " jogos " kategóriájának itt egyszerűen nincs létjogosultsága .
Az adófizetők pénzéből folyósított agrártámogatások növelése iránti igényt az opportunity cost , az alternatív elköltési lehetőségekkel való összehasonlítás közgazdasági szabálya szerint kell egybevetni .
Egyfelől azzal , hogy nem járna -e nagyobb haszonnal , ha más területekre -LRB- például az idegenforgalom vagy az autópálya-hálózat fejlesztésére -RRB- fordítanánk a pótlólagos százmilliárdokat , másfelől pedig azzal , hogyha a százmilliárdokat el sem vesszük az adófizetőktől .
Bizonyosra vehető , hogy az effajta mérlegelés , ha elvégzik , nem enged teret az agrártámogatások olyan növelésének , amit Torgyán József követel , s ezért — bizonyosan így látja ezt a pénzügyminiszter is , ha nem felejtette még el saját gazdaságpolitikai nézeteit — igényei " jogosnak " aligha tekinthetők .
De megítélhető a Torgyán-féle követelés egy másfajta összehasonlítás talaján is .
A magyar mezőgazdaság kétségkívül válsággal küzd — tegyük hozzá : Torgyán pártjának , az általa kikényszerített kárpótlásnak és földrendezésnek a szocialista átalakításéhoz hasonló szerepe volt e válság elmélyítésében — , de a válság kezelése többféle irányból is megközelíthető .
A kisgazdák — akik mellé ebben a kérdésben az elmúlt évek során odaállt előbb az MDF , majd a Fidesz is — azt tekintik kiindulópontnak , hogy a jelenlegi birtokszerkezet mellett , sőt a megmaradt szövetkezeteket is szétrombolva kell biztosítani , hogy mindazok jól megélhessenek a családi gazdaságok keretei között folytatott mezőgazdálkodásból , akik ma próbálkoznak ezzel több vagy kevesebb sikerrel .
Ehhez a mezőgazdaság folyamatos és növekvő állami támogatására , a korszerűsítésnek állami pénzből való finanszírozására lenne szükség .
Erre pedig a magyar adófizetők pénzéből bizonyosan nem jut elegendő sem jövőre , sem öt vagy tíz év múlva .
Létezik az agrárválság megoldásának más lehetősége is , ami adottságnak tekinti , hogy a magyar költségvetésből nem lehet akkora összegeket kihasítani agrártámogatásra , mint a sokkal gazdagabb nyugat-európai országokéból -LRB- egyébként ma már ott sem folytatható a korábbi nagyvonalúság -RRB- .
Olyan viszonyokat kell tehát teremteni a mezőgazdaságban , amikor — mindenekelőtt a tulajdon és a gazdálkodás biztonságának helyreállításával , ésszerű birtokszerkezet kialakításával , a belső és külső magántőke mozgósításával , a termelési-értékesítési láncok felélesztésével — a jelenleginél nem nagyobb agrártámogatások mellett is megteremthető a korszerű , versenyképes magyar mezőgazdaság .
Minthogy ez a lehetőség létezik , az adóforintoknak a Torgyán-féle minisztérium általi nyakló nélküli költése akkor sem lenne " jogos " , ha nem szorítana ennyire a költségvetési cipő -LRB- amely egyébként mindig szorít -RRB- .
Józan politikus tehát nemhogy nem állhat oda a torgyáni követelés mellé , de még csak kétségessé sem teheti , hogy azzal szemben a pénzügyminiszter és a miniszterelnök törekvését támogatja a költségvetési stabilitásra .
Nem elég azt mondani , mint azt a szocialisták teszik , hogy attól teszik függővé az igény támogatását , van -e mögötte ésszerű agrárprogram .
Nem lehet ugyanis ésszerű az olyan agrárprogram , amelyikhez az adófizetők ilyen mértékű terhelésére van szükség .
Jó dolog borsot törni a fideszes miniszterelnök orra alá , de ilyen áron felelős politikus nem teheti .
Az sem vehető jó néven , ha felelős ellenzéki politikus azt mondja — és ezt még egyes szabaddemokratáktól is hallani — , hogy a koalíciós vitában nem foglal állást .
Ez a koalíciós vita végül is a felelőtlen költekezés és a pénzügyi stabilitás között folyik .
Chicken ride — így hívják Amerikában azt a bátorságpróbát , amikor két autó teljes gázzal hajt egymással szemben , s amelyik vezetője előbb kapja félre a kormányt , az a chicken , vagyis a szó szlengbeli jelentése szerint gyáva .
Ha mindkét versenyző keményfejű , akkor a végeredmény egy nagy durr , ha csak az egyikük , akkor biztosan szerencsés lesz a kimenetel , és ő fog győzni , ha mindkettő puha , akkor akár mind a ketten nyertesnek érezhetik magukat , de esetleg vesztesnek is , sőt ha szerencsétlen módon egyfelé rántják a kormányt , akkor akár két " józan " is odaveszhet .
Az elmaradt vasutassztrájk története sem más , mint egy ilyen flúgos futam .
A Vasúti Dolgozók Szabad Szakszervezete -LRB- VDSZSZ -RRB- nem is igen játszhatott mást , mint a kemény fiú szerepét , hiszen felülvizsgálati kérelmére júniusban a Legfelsőbb Bíróság neki adott igazat .
Márpedig ha jogszerű volt a béremelésért folytatott januári ötnapos sztrájk , ám azóta nem volt újabb béremelés , akkor megint harcba kell indulni .
Kell , hiszen ha egy ilyen ítélet után " beáll " a másik két reprezentatív szakszervezet mögé , elveszíti tömegbázisát .
Azt a bázist , amelyet meglehetős vehemenciával igyekszik maga köré szervezni , s feltehetően harcias taktikája jóvoltából sikerült is a tavalyi üzemi tanácsi választáson 26 százaléknyira növelnie szavazótáborát , bár ez nem annyi , amekkora a vágyálmokban szerepelt , hiszen a 49 százalékára " olvadt " Vasutas Szakszervezet még így is jóval nagyobb .
Megnyerhetetlen csatába azonban kellemetlen belevágni .
A VDSZSZ nem is kapkodta el a dolgot , a bírósági ítéletet követően viszonylag soká indultak a tárgyalások , hetek teltek el , mire egyáltalán előrukkolt követeléseivel .
Ezeket a MÁV egyszerűen nem teljesíthette , hiszen ha most , a tavaly év véginél rosszabb helyzetben rábólint , hogyan vehetnék komolyan eljövendő nemjeit dörzsölt szakszervezeti tárgyalópartnerei ?
Ha nem lehet tárgyalni , a nyomásgyakorlás következő eszköze a sztrájkfenyegetés , ha az sem használ , maga a sztrájk .
A VDSZSZ magára maradt , miközben keménynek kellett látszania .
Az egyre durvább hangú kölcsönös támadások közepette -LRB- a MÁV közleményeiben igyekezett lejáratni ellenfelét , a VDSZSZ a rendőrség bevetésének szándékával vádolta a vasút vezetőit -RRB- a szakszervezet még attól is óvakodott , hogy legalább egy kétórás figyelmeztető sztrájkkal tegye próbára magát .
Viszont nyilvánosan aggódott , hogy a MÁV netán sztrájktörőket alkalmaz majd , illetve a VDSZSZ-szel nem szimpatizálókat oszt be a meghirdetett sztrájk idejére .
A vasút pedig azt erősítgette , nem lesz meg még a januári 8 százalékos támogatottság sem , de azért félt is : januárra visszamenőleg egy állítólag 600 millió forintos veszteséget bizonygatott , ezt le is verte volna a szakszervezeten .
Mindkét fél számolt , s úgy tetszik , a MÁV-nak volt kisebb veszítenivalója .
Hiszen ha a VDSZSZ-megmozdulás sikertelen , a presztízsveszteséget talán évekig sem heveri ki a magát a három " nagy " közül legharciasabbnak láttatni igyekvő szakszervezet .
Ehhez képest a MÁV egy újabb zűrzavart kockáztat — sokkal rosszabbul már ettől sem mentek volna a dolgok .
Egy meggyengített partner azonban bosszúálló , kiszámíthatatlan lehet , talán ezért végül is a MÁV tett egy leheletfinom kormánymozdulatot , jelezve , hogy merrefelé térne ki a nekirobogó partner elől .
Aki az utolsó métereken vette a lapot , és jóval nagyobbat húzott a kormányon .
Ez még mindig kisebb veszteség , mint egy kudarccal végződő általános sztrájk .
" Értesítsd a sajtót karácsonyra otthon " — táviratozták apjuknak a Wright testvérek a világ első motoros repülése után 1903-ban .
Ma hasonló szenzáció esetén a televízió és az internet segítségével százmilliók követhetnék élőben az eseményt , a hős a világ bármely pontjáról azonnal felhívhatná szüleit , és hamar haza is utazhatna .
Az ezredfordulón nemcsak a közlekedés és a hírközlés , de a háztartás , a munka és a szórakozás tempója is a sokszorosa a száz évvel ezelőttinek .
Akár a 20. század jelképe is lehetne a Camille Jenatzy belga autóversenyző és villamosmérnök által tervezett , kordéra helyezett óriás szivar alakú rekordautó : " Az Örök Elégedetlen " -LRB- La Jamais Contente -RRB- névre keresztelt járgányra — mely a 19. század utolsó évében átlépte a 100 kilométerórás sebességhatárt — nem szereltek féket .
A sebesség századunk során nemcsak nőttön nőtt , hanem szinte mindenki számára elérhetővé vált .
Jenatzy rekordja talán az egyik ok lehetett , amiért Charles H. Duell , az Egyesült Államok szabadalmi hivatalának New York-i ügyintézője 1899-ben felmondott .
" Már mindent feltaláltak , amit egyáltalán fel lehet találni " — indokolta lépését , és egyben javaslatát " a feleslegessé vált hivatal " bezárására .
Az emberek a 19. század második felében szédítő fejlődést élhettek át : noha a nagyvárosok közlekedésére a század végén is a lóvasút volt a jellemző , mégis egyre gyakrabban tűntek fel gumiabroncsos benzinmotoros gépkocsik , motorkerékpárok , elektromos hajtású villamosok , trolibuszok , és több nagyvárosban — köztük Budapesten is — földalatti járt már ; gőzhajók szelték át az óceánokat , a levegőben hőlégballonok szálltak , az első hírügynökségek — a brit Reuter , de a Magyar Távirati Iroda is — előbb morzejelekkel , elektromágneses távírókészülékeken , majd telefonon adták-vették a híreket .
A technikai haladás már 1872-ben " csodákra " volt elég , legalábbis a scifi-író francia Jules Verne képzeletében .
" Húszezer fontba fogadok bárki ellenében , hogy nyolcvan vagy ennél is kevesebb nap alatt , ha úgy tetszik , ezerkilencszázhúsz óra vagy száztizenötezer-kétszáz perc alatt megkerülöm a földet .
Tartják a fogadást ? " — tette fel a kérdés klubjában Phileas Fogg , a titokzatos angol gentleman , aki szolgája társaságában vasúton és elefántháton , gőzhajón és vitorlás szánon nyolcvan nap alatt megkerülte a Földet .
Verne könyvének megjelenése előtt három évvel átadták az USA-ban a Csendes-óceántól az Atlanti-óceánig tartó vasútvonalat , és ugyanebben az évben megnyílt a Földközi-tengert a Vörös-tengerrel -LRB- így az Indiai-óceánnal -RRB- összekötő Szuezi-csatorna .
Azóta a tengerjáró hajók sebessége a többszörösére nőtt : míg a Mr. Fogg által az Atlanti-óceán átszelésére igénybe vett gőzhajó 12 csomó -LRB- 22 kilométer/óra -RRB- sebességgel haladt , a századfordulóra a Kék Szalagért folyó versenyben elérték a 22 csomós -LRB- 41 kilométer/óra -RRB- átlagsebességet — éppen ennyivel rohant jéghegynek 1912-ben a Titanic .
Az Európa-Amerika hajóút tempója a 20. század végére csaknem megduplázódott : a rekorder dán Cat-Link V. az utasokat 41,3 csomós -LRB- 76,5 kilométer/óra -RRB- átlagsebességgel röpíti az Újvilágba vagy vissza .
Hatalmas sebességnövekedést produkált a vasút is , elsősorban a villamosítás következtében .
Már 1903 októberében egy Berlin melletti vasútszakaszon óránként 201 kilométeres sebességet ért el egy elektromos mozdony , ma viszont több tucat járat — Japánban a Hiroshima-Kokura , Spanyolországban a Madrid-Sevilla , Franciaországban a Párizs-Lille vonalon — átlagsebessége is jóval meghaladja ezt , miközben a német InterCity Express rekordja 407 , a francia TGV-é 515 , a japán Tokaido Sinkanzen által beállított világcsúcs pedig 517 kilométeróra .
Ilyen mérvű technikai haladás után vajon mennyi időbe telne ma Verne Föld körüli útja ?
Így is bizonyos , hogy a Mr. Fogg nyolcvannapos útiterve ellenében ma már egy árva pennyt sem tenne fel senki , sőt , egy bogaras angolnak talán arra sem sikerülne bepaliznia senkit , hogy fogadjon vele , két nap alatt körbeutazza a világot .
A győzelem ugyanis szinte biztos .
Felszállhatna mondjuk délben Londonban a British Airways menetrendszerű gépére , mellyel másnap helyi idő szerint reggel 8-kor Szingapúrba érhetne -LRB- ez az út Verne könyvében két nap híján egy hónapig tartott -RRB- .
Ha 15 perc alatt sikerülne az átszállás , a Japan Airlines járatával japán idő szerint délután 3-ra Tokióban lehetne -LRB- a szigetország eléréséhez 1872-ben hat hét kellett -RRB- , onnan pedig helyi idő szerint délelőtt 11 óra 10 perckor a kaliforniai San Franciscóba érhetne -LRB- méghozzá az időzónák sajátosságai miatt ugyanaz nap -RRB- .
Míg a vernei rekord során Fogg egy hetet tervezett csupán Amerika átszelésére -LRB- az út a könyvben leírt különféle kalandok miatt egy nappal hosszabbra nyúlt -RRB- , addig ma San Franciscóból az American Airlines gépével 13 óra és 15 perc alatt hazaérhetne Londonba , márpedig így az indulást követő második napon 10 óra 35 perckor átvehetné a fogadáson nyert összeget .
A 20. század a repülőgép és a gépkocsik évszázada volt : az első robbanómotoros autót még 1883-ban építette meg a francia Édouard Delamare-Deboutteville , 1903-ban pedig közel egyperces próbaútjára indult a Wright testvérpár -LRB- Wilbur és Orwille -RRB- által épített motoros repülőgép .
Wrighték repülésének évében Henry Ford autógyárat alapított , ahol 1924-ig 10 millió , 1927-ig 15 millió darab készült a legendás T-modellből .
1933-ban már az utasforgalmi repülőgépeket is nagyban kezdték gyártani : az USA-ban a Boeing-247-est , Németországban a Lufthansa számára a Ju-52 gépet .
Amikor 1935-ben Ferdinand Porsche megtervezte és megépítette az első Volkswagent , a náci népautóprogram előírásai a következők voltak : képes legyen a 100 kilométerórás tartós utazósebességre , két-öt személyt szállíthasson , léghűtéses motorja legyen , illetve 100 kilométeren 8 liternél kevesebbet fogyasszon , és ezer birodalmi márka alatti áron hozzák forgalomba -LRB- " Bogárnak " csak ezen utolsó feltételt nem sikerült teljesítenie -RRB- .
1936-ra az amerikai családok 54 százalékának volt már autója .
1958 volt az első év , amikor több utas kelt át az Atlanti-óceánon repülőn , mint hajón .
A világban ma félmilliárd gépkocsit tartanak nyilván , a légitársaságok pedig több mint 1 milliárd utast szállítanak évente .
A mai járművek persze lényegesen különböztek a század eleji modellektől : a repülők és személyautók sebessége a kezdetektől több mint tízszeresére nőtt .
Az 1910-ben London-Manchester között megrendezett repülőversenyt a francia Louis Paulhan nyerte kétfedeles gépén , 12 óra repülési idővel ; 1950-ben ugyancsak ő egy sugárhajtású repülővel 19 perc alatt tette meg ugyanezt a távot .
1924-ben három repülőgép — kötelékben — három hét alatt repülte körbe a Földet , 33 évvel később ez három B-52-esnek 45 óra 19 perc alatt sikerült , leszállás nélkül , a levegőben tankolva .
1969 márciusában indult első útjára a francia-angol koprodukcióban készült Concorde , mely 1976-tól hangsebesség -LRB- közel 1200 kilométer/óra -RRB- feletti átlagsebességgel , három óránál is kevesebb idő alatt röpüli át az Atlanti-óceánt .
Az autóknál a tempóváltás hasonló mérvű : míg a 200 kilométer/órás határt a század első évtizedében sikerült elérni , addig a hangsebességet a brit Thrust SSC rakétaautó 1999-ben lépte át , éppen ötven évvel azután , hogy Chuck Yeager amerikai pilóta először hajtott vége szuperszonikus repülést .
A hangsebesség átlépése egyébként repülőgépek esetében nem jelent csúcsot : a Concorde annak kétszeresével , az amerikai hadsereg által 1968 óta használt Lockheed SR-71-es " Blackbird " pedig a háromszorosával is képes repülni .
Az ember számára elérhető legnagyobb tempót pedig a űrrepülés szolgálja : 1969-ben például az Apolló-11 három űrhajósa — az ember által addig elért legnagyobb sebességgel — közel 40 ezer kilométert tett meg egy óra alatt .
Így Verne másik nagy meséje , a Hold-utazás is megvalósulhatott .
A megdöbbentő fejlődés ellenére a közlekedési eszközök sebességnövekedését jóval meghaladja az információterjedésben bekövetkezett robbanás .
Noha 1901-ig már több mint 1 millió telefont adtak át , s 1902-ben a tenger alatti kábelek hossza világszerte elérte a 380 ezer kilométert , nagyvárosokban pedig már működtek érmebedobós telefonok is , az üzenettovábbítás legelterjedtebb formája a századelőn még a távirat volt .
" Siker négy repülés csütörtök reggel 21 mérföldes szembe szél felszállás csak motorral sebesség levegőben 31 mérföld leghosszabb 57 másodperc értesítsd a sajtót karácsonyra otthon " — így szólt a Wright testvérek 1903. december 17-én kelt , nehézkesen értelmezhető üzenete , amelyben beszámoltak a világ első motoros repüléséről .
66 évvel később a Holdra elsőként lépő Neil Armstrong üzenetét — " Most elhagyom a kompot . Ez kis lépés egy embernek , de óriási ugrás az emberiségnek " — már nemcsak a houstoni űrközpont , hanem élő tévéadásban világszerte mintegy 500 millió ember hallotta .
Felgyorsult a privát üzenetek terjedésének sebessége is : a tengerentúlra egy-két hét alatt érkező levéltől a másodpercek alatt célba érő e-mailig .
Eközben a csomagküldő szolgálatok a gyakoribb útvonalakra egy munkanap alatt , de a Föld bármely pontjára három-öt napon belül juttatják el a küldeményeket .
Az 20. században fölgyorsult az egész életvitel .
Még a főzés sebessége is .
Az első mikrohullámú sütő 1953-ban jelent meg , és egy évvel később adták el az első , tálcán árult , otthon csak felmelegítendő készételekből álló vacsoramenüt , a — ma már minden amerikai szupermarketben megtalálható , tévénézés közben is fogyasztható — " tv-dinnert " .
1980-ban az amerikai családok 13 , 1999-ben már 93 százalékában használtak mikrohullámú sütőt .
A század elején még több óra kellett egy húsleves elkészítéséhez , ma az egész világon használják a forró vízben oldódó , másodpercek alatt elkészülő zacskós leveseket .
Ugyanakkor hiába lehet a 20. században időt spórolni az utazáson , hiába gyorsítja a háztartási munkát a technika ezernyi " csodája " — mint a húszas években elterjedt mixer , mosógép , porszívó — , az emberek jelentős része időhiányban szenved .
" Számomra az űrutazás kikapcsolódás . Nem kell főznöm . Nem kell mosnom . Nem kell a gyerekekre vigyáznom " — jelentette ki egy ízben Jelena Kondakova űrhajósnő .
A Roper Starch Worldwide kutatóintézet öt kontinens harminc országában végzett felmérése szerint egyébként a 13 éven aluli gyereket nevelő nők negyede komoly stresszt él át , mert úgy érzi , nem bírja minden teendőjét elvégezni .
A különös jelenség egyik magyarázata , hogy a fejlődés nem csupán kényelmet hozott , hanem megsokszorozta , magasabbra tette az elérendő célokat is .
A sebesség növekedésével gyorsabban elérhető az egykori célállomás , csakhogy most az emberek messzebbre , tovább akarnak utazni .
A mélyhűtő , a mikrohullámú sütő , a mosogatógép megkönnyítené ugyan az egykori munkát , de ma már a több napra szóló egy fazék étel helyett étkezésenként más és más -LRB- ráadásul változatos -RRB- menü dukál .
A mosógép megkönnyíti ugyan a mosást , csakhogy a század elejével ellentétben ma már az emberek naponta — olykor többször is — cserélnek ruhát .
" A drótnélküli zenegépnek nincs kereskedelmi értéke . Ki fizetne olyan üzenetért , mely nem konkrét személynek szól " — mondták David Sarnoff üzlettársai a rádióról a húszas években .
De a jelek szerint az embereknek mindenre szükségük van : rádióra , tévére , Polaroid fényképezőgépre , mozira , internetre , és lehetőleg minden iparcikkből a legújabbra és a leggyorsabbra .
A sebességnövekedés a haditechnikát sem kerülte el : 1907 nyarán megszületett a világ első légiereje , az amerikai , s a gépek tervezésére a Wright fivérek kaptak megbízást .
Az első amerikai harci repülőgépeket az USA hírszolgálati parancsnoksága állította rendszerbe , s elvárásai a következők voltak : a gépek legyenek megbízhatóan kormányozhatóak , és legalább 58 kilométeres óránkénti sebességgel repüljenek .
A mai modern vadászrepülők ennek a negyvenszeresére is képesek .
Az első világháborúban alkalmazott géppuskák " sebessége " percenként száz lövés volt , a második világháború gépfegyverei egy perc alatt már ezernél is több lövedéket szórtak az ellenségre .
Az atomtechnika ennél is gyorsabb emberirtást tett lehetővé : míg az első világháborúban a németek 1916 februárjától közel fél évig ostromolták -LRB- sikertelenül -RRB- a franciaországi Verdun erődjét , az atomkorban másodpercek alatt egész városok semmisülhetnek meg .
A társadalom sok tekintetben képtelen lépést tartani az általa megteremtett tempóval .
Az oktatási reformok , a környezetátalakító tevékenység hatása csak évtizedek múltán mérhető , és a világ pénzügyi rendszerében lezajló folyamatok sem tekinthetők át könnyűszerrel , amikor naponta 1-2 ezer milliárd dollár " kering a Föld körül " .
A sebesség növekedése bizonyos szférákban azért már most sem nő jelentősen .
1901 nyarán a Párizs-Berlin távolsági autóverseny győztese , Henri Fournier 11 óra 46 perc alatt tette meg az 1200 kilométernyi távot , ami — az autópályákon egyre gyakoribb dugókat figyelembe véve — a 20. század végén sem lebecsülendő teljesítmény .
A közlekedésben az adminisztratív sebességkorlátozás is szinte egyidős az autó megjelenésével : Angliában már 1903-ban bevezették a világ első — igaz , csak 20 mérföld/órás -LRB- 32 kilométer/órás -RRB- — sebességlimitjét , s a húszas évek végére egyre több nagyvárosban szólított fel piros jelzőfény az adott helyen való megállásra .
A metropolisok forgalma az elmúlt száz év alatt nem sokat gyorsult : Karinthy nem csak Vernét gúnyolta , de a városi közlekedésről is máig érvényes véleményt mondott , amikor 1912-ben megírta A Csömöri úttól a Filatorigátig című paródiát .
Ennek főhőse a címben jelölt utat hosszadalmas kalandok után végül úgy teszi meg másfél nap alatt , hogy — mivel hat órával a megszabott időpont előtt kiderül : a Duna-hidakon képtelenség átjutni — a Fekete-tengert megkerülve hajt át a túlpartra .
1901 : Feltalálják a mai aszfalt útburkolat elődjét , a tarmac burkolatot -LRB- kátránymakadámot -RRB- .
1903 : Henry Ford autógyárat alapít Amerikában , Olaszországban gyártani kezd a Fiat .
A francia Louis Renault szabadalmaztatja a biztonsági öv működési elvét .
1911 : A brit hadseregben tehergépkocsik váltják fel a lovakat .
1913 : Az automobilgyárak közül elsőként Henry Ford üzemében szerelnek össze autót teljes egészében futószalagon , ami döntő lökést ad a tömeggyártás megindulásának .
1914 : Londonban kivonják a forgalomból az utolsó lóvontatású buszt .
1915 : Detroitban megjelenik az első stoptábla .
Három évvel később ugyanitt felállítják az első háromszínű közlekedési jelzőlámpát .
1922 : Németországban bevezetik a gépjárműadót .
1925 : Olaszországban — Milánó és Laghi között — megépül az első európai autósztráda .
1936 : A Mercedes bemutatja az első dízelmeghajtású személygépkocsit .
1940 : Az amerikai Oldsmobile cég megépíti az első automata sebességváltót .
1955 : Megnyílik az első McDonald's Drive-in -LRB- autós hamburgercsárda -RRB- .
1956 : Dwight D. Eisenhower engedélyezi az USA-tagállamokat összekötő utak megépítését .
1959 : Az első "crash"-teszt a Daimler-Benznél : az ütközés hatását vizsgálják a személygépkocsiban ülőkre .
1967 : Georg Leber német közlekedési miniszter programja " A német közlekedésügy gyógyulására " .
90 milliárd márkát fordítanának az akkor 4500 kilométer hosszú autópálya-szakasz 15 éven belül elérendő több mint megduplázására .
Akkorra már " egyetlen polgár sem lakhat 25 kilométernél távolabb a legközelebbi autópályától " .
1970 : Ausztrália Victoria államában , a világon elsőként , kötelezővé teszik a biztonsági öv használatát .
1971 : Elsőként Kaliforniában szabályozza törvény a kipufogógáz-kibocsátást .
1973 : Az olajválság következményeként Nyugat-Németországban négy egymást követő vasárnapra betiltják a személygépkocsik használatát .
1975 : Az USA-ban csak kipufogókatalizátorral ellátott személygépkocsik bocsáthatók forgalomba .
1984 : ABS -LRB- Anti Blocking System -RRB- néven új , elektronikus szabályozású és hidraulikus vezérlésű gépkocsifék-szerkezet kerül forgalomba .
1999 : Szerte a világon 500 millió autó gurul az utakon .
1903 : A Wright fivérek megalkotják az első motoros repülőgépet .
1911 : Indiában útjára indul a világ első légiposta-küldeménye .
1916 : Edward Boeing az Egyesült Államokban megalapítja a nevét viselő repülőgépgyártó céget .
1924 : Három amerikai repülőgép három hét alatt kötelékben körberepüli a Földet .
1926 : Megalapítják a német Lufthansa repülőtársaságot .
1927 : Charles Lindbergh elsőként átrepüli az Atlanti-óceánt , 33,5 óra alatt repül megállás nélkül New Yorkból Párizsba .
1937 : Az első menetrend szerinti kereskedelmi járat átrepül az Atlanti-óceán felett .
1939 : A németországi Peenemündében felszáll a világ első sugárhajtású repülőgépe , a He-178 .
1941 : " Az , hogy japán repülőgépek védtelen kínai városokat tönkre tudtak bombázni , még nem jelenti azt , hogy a szigetország valóban ütőképes légierővel rendelkezik " — írja a Flying and Popular Aviation című magazin .
11 hónappal később a japán légierő megtámadja Pearl Harbourt .
1947 : Az amerikai Chuck Yeager pilóta Bell X-1 típusú repülőgépével átlépi a hangsebesség határát .
1958 : Az első év , amikor többen keltek át az Atlanti-óceánon repülővel , mint hajón .
1964 : A hangsebesség háromszorosával is repülni képes katonai gép , a Lockheed SR-71 Blackbird első titkos próbarepülése Nevadában .
1969 : Első útjukra indulnak a szuperszonikus utasszállító gépek : az orosz Tu-144-es és a brit-francia Concorde .
1980 : Harold Brown amerikai hadügyminiszter bejelenti : kifejlesztik a Stealth -LRB- Lopakodó -RRB- repülőgépet , amely nem deríthető fel a jelenleg ismert elektronikus , infravörös és optikai eszközökkel -LRB- a gépek 11 évvel később az Öböl-háborúban mutatkoznak be élesben -RRB- .
1986 : A nyugatnémet Matthias Rust sportrepülőgépén , a radarellenőrzést elkerülve , 800 kilométert repül a szovjet légtérben , és a moszkvai Vörös téren száll le .
1994 : Az első , kizárólag számítógépen tervezett repülőgép , a Boeing-777 próbarepülése .
1998 : A Nemzetközi Polgári Repülési Szervezet -LRB- ICAO -RRB- adatai szerint a világon 2630 milliárd utaskilométert repültek .
A szervezet becslése szerint 1999-re ez 2739 milliárdra , 2000-re 2875 milliárdra nő , 2001-ben pedig meghaladja a 3 ezer milliárdot .
1890 : Az USA-ban tartott népszámláláson sikeresen debütál a Hermann Hollerith német származású amerikai tudós által készített , statisztikai adatok értékelésére kifejlesztett lyukkártya-feldolgozó masina .
43 gép segítségével 62 millió ember adatát összesen négy év alatt dolgozták fel -LRB- a tíz évvel korábbi cenzus adatait gép nélkül 500 ember hét esztendeig értékelte -RRB- .
Hollerith 1896-ban megalapította az IBM ősét , a Tabulating Machine Companyt .
1906 : Az amerikai Lee De Forest előállítja az elektroncsövet , s ezáltal lehetővé válik digitális komputerek gyártása .
1935 : Az IBM-nél elkészül a 601. névre keresztelt lyukkártyás számológép , amely 1 másodperc alatt képes elvégezni egy szorzást .
A masinából később összesen másfél ezret gyártanak .
A lyukkártyás rendszer még évtizedekkel később , tökéletesített állapotában is magas hibaaránnyal működött : 100 ezer adatból legalább egynek a beolvasását elrontotta , vagyis a mai technikához képest megbízhatatlannak számított .
1938 : A berlini Konrad Zuse elkészíti az első digitális programozható számítógépet , a V1-et , melyet a második világháború után Z1-re keresztelnek át , s melynek memóriája 16 szám tárolására képes .
A programot — 35 milliméteres filmből készült — lyukkártyáról olvasta a masina .
Egy évvel később elkészül a továbbfejlesztett változat , a V2 -LRB- később Z2 -RRB- , három esztendő múltán pedig a V3 -LRB- Z3 -RRB- .
Utóbbi másodpercenként 3-4 összeadást végez , de egyetlen szorzáshoz 3-5 szekundumra van szüksége .
Zuse munkatársa , Helmut Schreyer ekkoriban neoncsöveket próbál fölhasználni a gépek memóriájának megépítéséhez .
1939 : A kaliforniai David Hewlett és William Packard érmét dobnak föl , hogy eldöntsék : egy kis garázsban berendezett cégük elnevezésében milyen sorrendben szerepeljen vezetéknevük .
A szerencse Davidnek kedvez : megszületik a Hewlett-Packard .
1940 : George Stibitz és Samuel Williams , a Bell Telephone Laboratories munkatársai a telefonközpontokban használatos relékből és crossbarkapcsolókból megalkotják a Complex Number Calculator nevű digitális masinát , amely a cég távolabbi termeiben elhelyezett klaviatúrákkal is irányítható — de egy időben csak eggyel .
1943 : Elkészül a Harvard Mark I. számítógép .
A 72 akkumulátor által hajtott , 5 tonna súlyú , 750 ezer alkatrészt , közte 3304 relét tartalmazó masinát az amerikai haditengerészet ballisztikai számításokhoz használja .
A projektet részben finanszírozó IBM elnöke , Thomas Watson kijelenti : " A világpiacon évente talán öt számítógépet lehet majd eladni . "
Nagy-Britanniában összeszerelik az " első generációs " , programozható elektronikus számítógépek egyik mintapéldányát , a 2400 elektroncsövet tartalmazó Colossust , amelyet a brit elhárítás a német hadigépezet által használt titkos kódok feltörésére vet be .
A gépből tíz példányt építenek , ám a háború végén — nehogy Moszkva ellophassa a technológiát — mindet megsemmisítik .
1946 : Az USA-ban megépül a 30 tonnát nyomó , 18 ezer elektroncsövet tartalmazó , 25 kilowattóra áramot fogyasztó , Eniac nevű őskomputer .
Hallatlan eredménynek számít , hogy a masina másodpercenként 100 ezer műveletet képes végrehajtani .
Elsősorban ballisztikai , illetve a hidrogénbomba kifejlesztéséhez szükséges számításokra használják .
1947 : Megkezdődik a " második generációs " , tranzisztoros komputerek fejlesztése , de az első , a TX-0 csak 1956-ban készül el a Massachusetts Institute of Technologyban .
1949 : Az amerikai Princetonban rendszerbe állítják a Neumann János és társai által kifejlesztett , Edsac nevű gépet , amely már mágnesszalagról olvassa be a programot .
A Popular Mechanics című lap megjósolja : " A jövőben a komputerek súlya másfél tonna alatt lesz . "
Az IBM-főnök Thomas Watson ekkor optimistán azt prognosztizálja , hogy a gépekben egy évtizeden belül minden mozgó , mechanikus alkatrészt elektronika fog helyettesíteni .
1950 : A Tokiói Birodalmi Egyetemen Josihiro Nakama professzor bemutatja az első flopilemezt .
A gyártási jogot az IBM szerzi meg , amely a termékkel csak 1967-ben lép ki a piacra .
Az első , hatalmas flopit 1971-ben követi a 8 hüvelyk , 1978-ban az 5,25 hüvelyk , 1984-ben pedig a 3,5 hüvelyk átmérőjű változat .
1951 : Szenzációszámba megy , hogy kereskedelmi forgalomba kerül az USA népszámlálási hivatala által megrendelt , másodpercenként 1905 művelet elvégzésére képes Univac-1 .
A gyártó , a Remington Rand cég végül 46 darabot ad el az egyenként több mint 1 millió dollárt kóstáló masinából .
1953 : Világszerte már több mint száz komputert használnak .
1956 : Elkészül az első japán elektronikus számítógép .
1957 : John Backus és társai — a számítástechnikai piac négyötödét ellenőrző — IBM-nél kifejlesztik a tudományos kalkulációkhoz használt Fortran programnyelvet .
1962-ben megszületik a tudomány mellett az üzleti számításokban is használt Cobol , 1960-ban az Algol -LRB- ezen alapult a későbbi Pascal -RRB- , 1964-ben — a Thomas Kurtz és John Kemény által megalkotott — a kisiskolások által is elsajátítható Basic , 1967-ben a gyerekeknek ajánlott Logo programnyelv .
Őket követte 1972-ben a C nyelv , a nyolcvanas években pedig az objektumorientált programozás .
1961 : A General Motorsnál munkába áll az első ipari robot , az Unimate .
1963 : Az öt évvel korábban a Texas Instruments mérnöke , Jack Kilby által feltalált integrált áramköröket elkezdik beépíteni számítógépekbe : megszületik a komputerek harmadik generációja .
Douglas Englebart szabadalmaztatja a számítógépes egér működési elvét , ám találmánya csak a nyolcvanas években hódítja meg a piacokat .
1965 : Gordon Moore megfogalmazza a róla elnevezett " törvényt " , miszerint a processzorok sebessége évente meg fog duplázódni .
Moore egy évtizeddel később már " csak " kétévenkénti duplázódásról beszél .
1969 : Kenneth Thompson és Dennis Ritchie egy kis számítógépen " összehozzák " az Unix operációs rendszert .
Az amerikai védelmi minisztérium rendszerbe állítja az Arpanet nevű hálózatot , az internet ősét .
A hálót nem sokkal később a nagy amerikai egyetemek is elkezdik használni , 1972-től külföldiek számára is megnyílik .
1970 : A két évvel korábban alapított Intel megjelenteti az első memóriachipet .
A vietnami háború ellen tiltakozó diákok megrohamozzák és elfoglalják egyetemeik számítógéptermeit .
1971 : Az amerikai Intel cég piacra dobja a világ első mikroprocesszorát .
Jóllehet a 4004 fantázianevű termék csupán az Eniac műveleti sebességének a 60 százalékát produkálja , viszont elfér egy tenyérben is .
1972 : Megjelennek az első " negyedik generációs " komputerek , melyek chipjei tipikusan félezer komponensből állnak ; ez a szám öt év múlva 10 ezerre , az évszázad végén pedig mintegy 10 millióra nő .
1973 : Pong néven piacra kerül az első komputeres játék .
Alkotója az Atari nevű céget ugyanebben az évben alapító amerikai Nolan Bushnell .
1975 : Bill Gates és Paul Allen megalapítják a Microsoftot , amely három év múlva 15 embert foglalkoztat , és félmilliárd dollárt forgalmaz , az évszázad végére pedig a világ szoftverpiacának hegemónjává válik .
1976 : Megszületik a Cray-1 , a világ első " szuperkomputere " , amely 200 ezer integrált áramkört tartalmaz , és — ez akkoriban világrekord — másodpercenként 150 millió művelet elvégzésére képes .
Stephen Wozniak és Stephen Jobs megalapítják az Apple Computert , amely 1984-ben hozza ki híres termékét , a Macintosht .
1977 : " Ki akarna számítógépet használni otthon ? " — teszi föl a költői kérdést Ken Olson , a Digital Equipment Corporation alapítója .
1980 : Nagy-Britanniában 100 font alatti áron piacra kerül a Sinclair ZX80 gép .
A Seagate Technology megalkotja az első merevlemezt , amelynek kapacitása ötszöröse az akkori flopikénak .
1981 : Piacra kerül az IBM első személyi számítógépe , melyből augusztus közepétől karácsonyig több mint 100 ezer példány kel el , 2880 dolláros áron .
A Microsoft az IBM megbízására kifejleszti az MS-DOS operációs rendszert .
1982 : A boltokban megjelenik a Commodore 64 számítógép , 595 dollárra árazva .
A Compaq kirukkol első IBM-kompatibilis hordozható masinájával .
1984 : William Gibson amerikai író Neuromancer című regényében először írja le a cyberspace — cybertér — szót .
1985 : Piacon a holland Philips és a japán Sony által közösen kifejlesztett CD-ROM .
Az év végén a Microsoft kirukkol a Windowsszal , tíz évre rá pedig megjelenik a már önálló operációs rendszerként számon tartott Windows ' 95 , s újabb egy év múlva annak javított változata .
1988 : A 23 esztendős amerikai Robert Morris számítógépes kórokozót terjeszt el az Arpaneten , amely a hálózatra kapcsolt 60 ezer gép egytizedénél okoz problémákat .
Morrist három év fölfüggesztett börtönre , 400 óra közmunkára és 10 ezer dolláros pénzbírság megfizetésére ítélik .
1990 : Tim Berners-Lee , a Cern svájci fizikai kutatóintézet munkatársa megalkotja az interneten grafikus felületek egyszerű programozását lehetővé tévő HTML nyelvet .
Ez megalapozza a kilencvenes évek első felének internetrobbanását és a kilencvenes évek második felében az " elektronikus biznisz " föllendülését .
1991 : Megjelenik a Sound Blaster Pro hangkártya .
1993 : Az első Pentium chip piacra dobása .
1995 : A CompuServe internetes szolgáltató — eleget téve a német hatóságok kérésének — több mint kétszáz szexoldalt letilt hálózatáról .
1996 : Piacra kerül a Quake nevű , üstökösszerű karriert befutó grafikus játékprogram , melyet a Tomb Raider , egy évvel később pedig a Grand Theft Auto , a Quake 2 és a Blade Runner követ .
A komputeres játékok egyre élethűbb képet és hangot adnak , egyre gyorsabbak — és egyre több bennük az erőszak .
1997 : Az IBM Deep Blue nevű gépe legyőzi Gary Kasparov sakkvilágbajnokot .
A Microsoft szövetségre lép versenytársával , a bajban lévő Apple Computerrel : megvásárolja a cég részvényeinek 7 százalékát , de a papírokkal nem kap szavazati jogot .
1998 : Az USA-ban megszigorítják az internetes címek , az úgynevezett domainnevek bejegyzésének feltételeit , és megnehezítik azok pénzért való továbbadását .
A világon több mint 150 millióan veszik igénybe az internet szolgáltatásait .
1999 : A prognózisok szerint világszerte közel 100 millió személyi számítógép talál gazdára .
Előretör a szabad forráskódú — többnyire ingyenes — Linux-szoftverek használata , melyeket a becslések szerint 10 millióan használnak .
